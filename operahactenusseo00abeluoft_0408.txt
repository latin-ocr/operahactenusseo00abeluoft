398 PETRI ABAELARDI

fortassis poeta ignorante quid in Sybilla vel in eo Spiritus sanctus loqueretur,
sicut et de Caipha contigit dicente¹ ι «Quia expedit ut unus moriatur pro
popuIO, et non tota gens pereat. » Ubi et subditur² ε α Hoc autem a semetipso
non dixit. » Facillime autem ex subsequentibus convinci potest, hanc eglogam
de nullo veraciter aut convenienter accipi posse, nisi de incarnato Unigenito
Dei typice more prophetico dicantur, cum apertissime falsa et omnino impos·
sibilia deprehendantur esse, si ad litteram exponantur, nec saltem commode
in adulationem, ut quibusdam videtur, afferri, quae statim judicio omnium
tamquam incredibilia respuuntur, ut magis commoveant contra nos auditorem
ad> indignationem, quam ad benevolentiam trahant. Sed haec diligentius alibi
nobis ostendenda seu exponenda occurrent, cum de Incarnatione scilicet Verbi,
magis quam de divinitate ejus testimonia conferemus.

Nunc itaque ad proposita de divinitate Verbi testimonia revertamur, et cum
Davide et Salomone regibus lsrael tertium adhibeamus gentium regem ad
summi vaticinium Regis. Quid enim apertius illo testimonio Nabuchodonosor
de Filio Dei³? « Ecce, inquit, video viros solutos quatuor ambulantes in medio
ignis, et species quarti similis Filio Dei. n

Juvat autem Dindimi regis Bragmanorum inferre testimonium, ut in quatuor
regum auctoritate nostrae assertio fidei praeemineat; duorum quidem Judoeo-
rum et duorum Gentilium; David scilicet et Salomonis, Nabuchodonosor et
Dindimi; sintque hi quatuor reges quasi quatuor rotae nobilis quadrigae summi ,
Regis, per quas videlicet fides quatuor evangelistarum de sancta Trinitate per
universum deferatur mundum, et tanto regum auctoritas sit firmior, quanto
potestas sublimior3 et qui edicta populis legesque proferunt, sacrae quoque
fidei dogmata tradant. Ait itaque Dindimus in prima ad Alexandrum Epistola,
ait, inquam, sic : «Inter cetera religionis vel fidei suae gentis insignia, non
suscipit Deus sacra sanguinea, cultum diligit incruentum, spernit funesta liba-
mina , verbo propitiatur orantibUS, quod solum ei cum homine est, suaque nimis
similitudine delectatur. Nam Verbum Deus est , hoc mundum creavit, hoc regit
atque alit omnia, hoc veneramur, hoc diligimusjsex hoc spiritum trahimus. υ

Ex Epzls‘tola quarta Senecae ad Paulum ε «Profiteor bene me acceptum
lectione litterarum tuarum quas Calamis, Corinthiis, Achaeis misisti. Spiritus
quoque sanctus in te supra excelsos sublimior satis venerabiles sensus expri—
mit. »

Si quidem Deus ipse spiritus atque mens est, atque ideo non terrenis divitiis,
nec largitate munifica, sed religiosis operibus et gratiarum actione placatur.

Joam, cap. n, ν. 50. — ² lbid., v. 51. —- ³ Dum, cap. m, v. 92.

