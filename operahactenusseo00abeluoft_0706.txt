696 PETRI ABAELARDI

tamus in meritum? Aut quid denique concedi prohibeat illam divinae majestatis
gloriam tantam esse, ut semper in ejus visione profectus noster aliquis possit

esse, ut quo diutius eam conspiciemus et se ipsam nobis amplius innotuerit,
beatiores nos efficiat? Plus quippe istud jugae beatitudinis incrementum valet,
quam major beatitudo, unum tantum modum custodiens et in nullo cremento²
proficiens.

Pmms. Quomodo, quaeSO, in illa visione Dei profectus quisquam esse possit
vel aliqua inter ipsos videntes differentia, cum videlicet illud omnino summum
bonum sit simplex nec unquam conspici, nisi totum possit, nec aliquid conspici
ab uno quod non conspiciatur ab alio?

CHRISTIAN. Non utique in re conspecta, sed in modo conspiciendi est diver-
sitaS, ut quo melius intelligitur Deus, beatitudo nostra in ejus visione augeatur.
Nam et animam vel spiritum, quaelibet intelligendo, non aequaliter omnes intelli-
gimus, quamvis tamen incorporeae naturae partes in suae essentiae quantitate
non habere dicatur. Et cum corpus quodlibet vel aliqua pars ejus ab aliquibus
simul adspicitur, melius ab isto, quam ab alio homine ipsum cognoscitur et
perfectius intelligitur, et cum eadem res sit intellecta, non tamen aequaliter ejus
naturam percipiunt. Sic Deus huic perfectius ac melius quam illi sui notitiam
pro meritis impertit, ac se amplius manifestat. Potest quippe contingere, ut,
curn omnia sciat iste quae ille, melius tamen ac perfectius singula sciat iste,
quam ille, et cum tot res ab isto quot ab illo sciantur, non tamen tot de
eisdem rebus scientias habet unus quot alter, aut non tam bene scit eadem

Pinnos. Numquid illam visionem Dei, in qua beatitudo vera consistit, angeli
quos lapsos dicitis, nunquam habuerunt, vel saltem ille inter eos praecipuus,
qui ceterorum comparatione Lucifero est comparatus?

CHRISTIAN. Nequaquamutique habuisse credendum est, nec aliquis eorum
qui corruit, nec illi etiam qui non corruerunt, donec post aliorum lapsum
hanc visionem, per quam simul et beati fierent et confirmati, ne amplius cadere
possent, in remunerationem suae humilitatis acceperint. Omnes quippe angeli
sicut et homines tales creati sunt ut bene agere possent et male. Alioquin, qui
non peccaverunt, de hoc ipso quod ceteris peccando non consenserunt,
meritum non haberent. Quod autem Lucii'ero cujusdam excellentiae praero-
gativa comparatus est, non tam ex beatitudine, quam ex scientiae perspicaci-
tate factum est, eo videlicet quod scientiae luce praestantior ceteris ad quaslibet
rerum naturas intelligendas subtilior conditus esset. Quod quidem in se consi-
derans, ex ipsa scientiae suae magnitudine, qua se ceteris praelatum vidit, inflatus

¹ vid. Du Gange Glossar. Med. et Ins. Lat. in Verbo Cacumen.

