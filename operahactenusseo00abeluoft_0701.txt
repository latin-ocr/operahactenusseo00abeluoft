DlALOGUS. 691

Et notandum quod cum justitia sit constans animi voluutas quae unicui-
que, quod suum est servat, fortitudo et temperantia potentiae quaedam sunt
atque animi robur qu0‚ ut supra meminimus, bona justitiae voluntas confir-
matur. Quorum etenim contraria impotentiae sunt, ea profecto constat esse
potentias. Debilitas vero animi, quae fortitudini contraria est, quaedam ejus in-
firmitas et ‘impotentia est, quam ignaviam seu pusillanimitatem dicere pos-
sumus. Intemperantia quoque, temperantiae adversa, quaedam imbecillitas animi
et impotentia est, irrationabilium motuum ejus impulsibus resistere non valen-
tis, a quibus quasi quibusdam satellitibus in miseram vitiorum captivitatem
mens infirma trahitur et quorum dominari debuit ancilla fit. Sicut autem justitia
voluntas illa quam diximus, bona est, ita injustitia voluntas contraria. Et ju-
stitia quidem bonum hominem, fortitudo vero ac temperantia probum efficiunt,
quia, quod‘ex illa «volumus, n ex his ad efficiendum validi sumus. Putas
autem me in praesentia species seu partes virtutis ita distinxisse, ut in his gradus
omnes concludantur, quibus ad beatitudinem pertingitur et summum pro me-
ritis bonum apprehenditur. Nunc si visum sit prudentiae tuae, quid in his pro-
bare vel improbare decreveris, wel si quid fortasse ad perfectionem adden-
dum esse censueris, parati sumus excipere.

CmusrrAN. Sic profecto convenit. Sed priusquam ad hos summi boni, quos
posuisti, gradus veniamus, ad intermissum non dimissum de summo bono
vel summo malo conflictum redeamus, et quid simpliciter summum bonum vel
summum malum dicatur, et an aliud summum bonum sit quam summum
hominis bonum , vel summum malum quam summum hominis malum, deter-

minetur.
Regressio ad intermissam inquisitionem de summo bono.

Pinnos. Summum utique bonum apud omnes recte philosophantes non aliud
quam Deum dici constat et credi, cujus scilicet incorporabilis et ineffabilis
beatitudo tam principii quam finis ignara, non augeri potest nec minui. Sum-
mum vero malum summam cujuscunque sit sive hominis sive alterius creaturae
miseriam vel poenae cruciatum autumo, hominis autem summum bonum vel
summum malum ejus, sicut supra jam memini ac determinavi, suturae vitae
requiem vel poenam perpetuam intelligo. Hoc itaque inter summum bonum
et summum hominis bonum referre arbitror, quod, sicut ex praemissis liquet,
summum bonum Deus ipse est vel ejus beatitudinis summa tranquillita8‚ quam
tamen non aliud quam ipsum, aestimatum, qui ex se ipso, non aliunde, beatus
est'3 summum autem hominis bonum illa est perpetua quies, sive laetitia, quam
quisque pro meritis posthanc vitam recipit, sive in ipsa visione vel cognitione
Dei, ut dicitis, sive quoquo modo aliter contingat. Summum vero malum

