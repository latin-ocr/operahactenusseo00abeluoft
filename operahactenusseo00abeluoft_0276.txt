266 PETRI ABAELARDI

tibus meritis, vel aliqua causa rationabili quae hoc ipso quodjusta esset, omnibus
placere deberet. Denique quis aliquem dignum gratia censeat, quem non sibi
gratis, sed cupiditate retributionis deservire noverit? Si pro hoc servitio gratiae
cuiquam rei sunt referendae, magis rebus nostris pro quibus nobis servitia, quam
iis qui deserviunt exhibendae sunt. Veluti cum mihi mercenarius quem conduxi,
pro multa mercede multum deservit ac proficit, aut curn mihi aliquis amore al-
terius, non meiipsius mihi famulatur. Sed quae est gratia referenda iis pro quibus
id fit, non eis qui faciunt est reddenda. At fortasse dicis, quoniam Deus seipso
nos istm alia re est remuneraturuS, et seipsum quo nihil majus est, ut Beatus quo-
que meminit Augustinus, nobis est daturus. Unde cum ei deservis pro eo quod
expectas ah eo, id est pro aeterna beatitudine tibi promissa, utique propter ip·
sum id pure ac sincere agis, et pro illa quam debet¹ remuneratione, sicut ipsemet
admonet, dicens beatos illos qui seipsos propter regnum coelorum castraverunt.
Et psalmista2: α Inclinavi, » inquit, « cor meum ad faciendas justificationes tuas
propter retributionem. 1> Ac tunc profecto Deum pure ac sincere propter se dili-
geremus, si pro se id tantummodo, non pro nostra utilitate faceremus : nec
qualia nobis donet, sed in se qualis ipse sit attenderemus. Si autem eum tantum
⁴in causa dilectionis poneremus, profecto quidquid ageret vel in nos vel in alios,
quoniam non nisi id optime faceret, eum, ut dietum est, aeque diligeremus, quia
semper in eo nostrae dilectionis integrae causam inveniremus, qui integre semper
et eodem modo bonus in se et amore dignus perseverat. Talis est verus paternae
dilectionis affectus in filium, vel castae uxoris in virum, cum eos etiam sibi inu-
tiles magis diligunt, quam quoscunque utiliores magis habere possent3 nec si qua
propter eos incommoda sustinent, potest amor minui : quoniam amoris integra·
causa subsistit in ipsis quos diligunt, dum eos habent, non in commodis suis quae
per eos habeant. Quod bene in consolatione Juliae uxoris Corneliae Pompeius
victus et profuga commemorans ait³: «Quod defles id amasti. >› Saepe etiam qui
liberalis sunt animi homines, etiam magis honestatem quam utilitatem sequuntur.
Si qui forte sui consimiles viderint, a quibus tamen nihil emolumenti sperent,
majoris eos dilectionis amplectuntur affectu, quam proprios servos a quibus,
quotidiana suscipiunt commoda. Utinam et in Dominum tam sincerum habere-
mus affectum, ut secundum quod bonus est in se magis quam secundum quod
nobis utilis est, eum diligeremus, et ei quod suum est nostra integre justitia ser-
varet, ut quia videlicet summe est bonus, summe ab omnibus diligeretur. Quod
autem fidelis anima supradixit in Psalmo se inclinatam ad bona opera fuisse prop-
ter retributionem, inchoationem bonae operationis, non perfectionem ostendit.

*Male Amb. Qua (lebes. —2 Psalm. cxviii, ν. 112. — 3Ι’1ῑαν.ςαῐ., vul, v. 85.

