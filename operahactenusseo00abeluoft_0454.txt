444 PETRI ABAELARD!

tamquam adversarios civitatis poetas censuit urbe pellendos? » ltem post aliqua :
« Qui scilicet Plato poetas ipsos vel pro arbitrio mentientes, vel hominibus miseris
quasi deorum facta pessima imitanda proponentes, omnino in civitate bene
instituta vivere noluit. » Ac si aperte factis etiam ipsis illud jam praedica1·et¹,
« Os quod mentitur occidit animam. υ At fortasse inquies non solum poeta-
rum, verum etiam liberalium artium lectiones christianis interdicendas, cum
Β. Hieronymus in epistola ad Eustochium, se graviter correctum, et verbe—
ratum a Domino, pro lectione philosophicorum scriptorum asserat. Ac jam
profecto nec grammaticam a christiano legi conveniet, sine documentis cujus
nec divina intelligi pagina potest, nec scriptura aliqua, sic nec rhetoricam,
quae omnis eloquentiae tradit ornamenta, quibus maxime sacra Scriptura re-
ferta est, nec ejus decor nisi his diligenter assignatis, elucere poterit. Quare
erg0, inquies, propter Ciceronis libros praedictus doctor tam graviter correctus
et flagellatus est, ut sub obtestatione sacramenti cogeretur omnino saecularium
librorum lectioni abrenuntiare? Profecto quia non pro utilitate aliqua, sed
pro oblectatione eloquentiae illis intendebat, neglecto sacrae Scripturae studio,
cujus, ut ipsemet ait, incultus ei sermo horrebat. Ego autem nullius artis
lectionem cuicumque religioso interdicendam arbitror, nisi forte per hoc maj0r
aliqua ejus utilitas praepediatur, sicut et in ceteris bonis faciendum scimus, nt
videlicet minora pro majoribus quandoque intermittantur, vel penitus omit-
tantur. Quippe cum nulla est in doctrina falsitas, nulla in verbis turpitudo,
nonnulla de scientia utilitas, quis haec discendo aut docendo culpari mereatur,
nisi cansa intervenerit supraposita, potiori videlicet bono neglecto aut di·
misso? Nemo etenim scientiam aliquam recte malam esse dixerit. Quod quidem
in quantam nostri condemnationem et confusionem factum sit, quis discretus
non animadvertat, quibus non solum illud dicitur, quod « os quod mentitur
occidit animam, υ verum de omni verbo otioso districta exigitur ratio. Si juvat
christianum legere ad eruditionem locutionum vel sententiarum, numquid hoc
plene efficere non potest, nisi poeticis studendo figmentis et inanibus fabulis?
Quae sunt genera locutionum, qui ornatus verborum, quae sacra pagina non
habeat, maxime parabolarum et allegoriarum aenigmatibus referta, et ubique
fere mysticis redundans involucris? Quae sunt urbanitates locutionum, quae
mater linguarum Hebraica non docuerit, praesertim cum Palaestinae terrae etiam
plebem parabolis assuetam non lateat, ut his quoque Dominum Jesum loqui
eis oporteret, cum evangelium praedicaret? Quae deesse fercula possunt spi·
rituali Domini mensae, id est sacrae Scripturae, in qua juxta Gregorium, et

'Sap.‚ cap. r, v, 11.

