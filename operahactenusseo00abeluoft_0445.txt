THEOLOG! Α CHRISTlANA . 435

senectutis auxilia sunt, nutrire domi, qui aut te prior sorte moriatur, aut per-
versis moribus sit, aut certe cum ad maturam aetatem pervenerit, tarde ei vi-
dearis mori? Heredes autem meliores ct certiores sunt amici et propinqui, quos
judicio eligas, quam quos velis nolis babere cogaris. Licet certior hereditas sit
dum advivis bene uti substantia tua, quam tuo labore quaesita in incertos.usus
relinquere. » Hactenus quidem Theophrastus, deinde Hieronymus z α Haec ,
inquit, ct huJusmodi Theophrastus disserens, quem non suffundat christiano-
rum, quorum conversatio in coelis est, qui quotidie dicunt¹ : «Opto dissolvi
a et esse cum Christo? » Heredem nimirum desiderabit, liberorum nepotumque
serie delectabitur, quos forsitan sit occupaturus Antichristus, cum legamus
Moysen et Samuelem filiis suis alios praetulisse, nec putasse liberos, quos vide-
bant Domino displicere. >› ldem in eodem ε «Cicero rogatus ab Hirtio, ut post
repudium Terentiae, sororem ejus duceret, omnino facere supersedit, dicens
non posse 56 et uxori et philosophiae operam pariter dare. >› ltem idem : «Scribit
Herodotus quod mulier cum veste deponat et verecundiam3 et noster Comicus
fortunatum putat qui uxorem numquam duxerit. Epicurus voluptatis assertor
raro dicit sapienti ineunda conjugia, quia multa incommoda admixta sunt
nuptiiS. » Quanta etiam cura honestas Gentilium non solum actionum verum
etiam suspicionum turpitudines evitaret, docet Valerius Maximus de quodam
adolescente ita scribens' ε κ Spurina adolescens excellentis pulchritudinis cum
mira specie feminarum illustrium sollicitaret oculos, ideoque viris et parentibus
earum se suspectum esse sentiret, oris decorem vulneribus confodit, » sactis
etiam ipsis ad illud nos sapientis maxime adhortatus, de quo scriptum est³,
u Melius est nomen bonum quam divitiae multae. Et crudelis est qui samam
suam negligit. n Hi etiam quanto studio pudicitiam amplecterentur, et in om-
nibus quae possent obscenas turpitudines praevenirent, in eodem continetur
libro⁴: «Virginius²⁵, inquit, filiam suam in forum deductam occidi-t, eo quod
Claudius stuprum ejus potestatis viribus fretus expeteret, pudicaeque quam cor·
ruptae 6556 pater maluit. J) Item z « Metellus uxorem quae vinum bibisset fustim
percussam interemit, quia quaecumque femina vini usum immoderate appetit,
virtutibus januam claudit, et delictis aperit. » Item: « Sulpicius uxorem dimisit,
quod eam capite aperto foris versantem cognoverat. Antistius uxorem repu-
diavit, quod illam in publico cum quadam libertina vulgari secreto loqui vide·
rat. Sempronius uxorem dimisit, quod se ignorante ludos spectaret. » Proh
pudor! et multos christianorum novimus lenocinium in uxoribus exercentes.

¹ Philipp. , cap. 1, v. 23. -2VaL Max„ lib. lv, cap. v. — ¹³Prov„ cap. xxu, v. 1. —⁴ Val. Max.,lib, VI, cap. 1. —
⁵ ln editis Vergilius,

