200 PETRI ABAELARDI

caeteris poenis testatur esse mortiferum, criminalia peccata siguificat, quae quasi
venenum suis persuasionibus infligunt aliis. Haec autem videlicet peccata, ad quae
persuadent, sub labiis eorum esse dicuntur, id est callidis eorum sermonibus ita
occultari, ut animadverti ab audientibus non possint. Possumus et per venenum
aspidum insanabile, illud in Spiritum sanctum irremissibile peccatum accipere,
quando quis videlicet per invidiam vel cupiditatem aliquam opera illorum, quae
a Deo fieri non dubitat, diabolo tribuit: sicut nonnulli Ju'daeorum faciebant, qui
ut populum a Christo averterent, opera ejus tanquam diabolica vituperabant ε
quae tamen Spiritu Dei, id est, divina gratia fieri non dubitabant, et ideo in
Spiritum Dei, id est, divinae gratiae donum peccare dicebantur, cum scienter
diabolo tribuerent, unde glorificare Deum deberent, contra propriam mentientes
conscientiam. Quod quidem peccatum etsi per poenitentiam deleri posset, -ita
tamen divino sancitum judicio, ut nullus in hoc lapsus resipiscendo redeat,
atque ideo irremissibile dicitur. Hoc autem peccatum sub labiis eorum latebat,
nonin labiis apparebat; quia dum sic contra propriam conscientiam delinque-
rent, aliud in corde habebant quam ore proferebant. ι( Quorum os, n id est tam
sibi ipsis quam acquiescentibus, maledictionem acquirit a Domino, et amaritu-
dinem illam, videlicet de qua per Prophetam dicitur¹ ε « Vox diei illius amara,
tribulabitur ibi fortis. » Tale est α maledictione et amaritudine, υ ac si diceretur
amara illa maledictione, qua dicetur reprobis in damnationem eorum' : « lte,
maledicti, in ignem aeternum. » Est quidem alia maledictio quasi dulcis et paterna,
quando aliquibus anathematis maledictionem inferimus ad correctionem potius
quam ad damnationem.

«Veloces eorum pedes, >³ id est, affectus habent'pronos ad homicidia, etsi
opere non permittantur implere. Pes enim, quo incedimus, affectum, id est vo· .
luntatem significat, quo ad operationem perducimur. « Contritio et infelicitas, »
id est infelix contritio est, « in viis eorum, » id est in operibus, per quae ad mor-
tem praeparantur aeternam, alios etiam secum conterenteS, ac per exempla etiam
corrumpentes, ut sint quasi pulvis dissoluti quem projicit ventus a facie terrae,
id est, diabolica tentatio, quae huc et illuc impellit et dejicit a stabilitate terrae vi-
ventium. « Et viam pacis, >2 id est, omnino in viis suis damnatione conterentur,
quia viam Dei non cognoverunt, id est Christum, per quem tanquam mediatorem
Dei et hominum Deo pacificati et reconciliati sumus, qui est pax nostra, ut idem
ait Apostolus, et facit utrumque unum. Qui et de semetipso ait ³ : « Ego sum via,
ego sum ostium3 per me si quis introierit, salvabitur. » Hanc quidem viam non
cognoverunt, id est Christum, qui pro infirmitate carnis eum contempserunt, aut

¹ Sophon. ‚ cap. ι, r. 14. — ² Manu„ cap. xxv, v. 41. —³ Joan.‚ cap. x, v. 9.

