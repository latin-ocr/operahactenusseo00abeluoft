THEOLOGlA CHRISTIANA. 553

per ea quae tam mirabiliter et facit et ordinat, ex ipsis suis quantus sit operibus
indicaret3 quia et pro qualitate operum quae videntur, absentis artificis indu-
striam dijudicamus. Hoc quidem modo et ipse perhibet Apostolus Deum sui
notitiam reprobis quoque contulisse : juxta quod ad Romanos scribens, inexcu-
sabilem omnem hominem esse convincit, et de contemtu sui conditoris arguen-
dum , cum ejus notitiam lex ipsa naturalis, quae in ratione consistit, etiam sine
scripto in ipsa operum ejus exhibitione omnibus afferret. Ait quippe sic¹ ε
« Revelatur ira Dei de coelo super omnem impietatem ‚ et injustitiam hominum
eorum qui veritatem Dei in injustitia detinent ε quia quod notum cst Dei mani-
festum est illis. Deus enim illis manifestavit. Invisibilia enim ipsius a creatura
mundi per ea quae facta sunt intellecta conspiciuntur, sempiterna quoque ejus
virtus et divinitas, ita ut sint inexcusabiles : quia cum cognovissent Deum, non
sicut Deum glorificaverunt, aut gratIas egerunt. >› Et post aliqua¹t « Propter
quod inexcusabilis es, o homo omnis, qui judicas, » hoc est qui rationis uteris
judicio in bonis et malis discernendis, atque in ipsis creatoris et creaturarum
discernendis naturis. Unde et Salomon nonnullos mundi sapientes se vehe-
menter mirari insinuat, quomodo scilicet mundum ratione vestigarent, natu-
ramque ipsius per singulas ejus partes disserere conati sint, nondum creatorem
ipsius animadvertentes, quem facilius ratione percipere poterant. «Si‘enim,
inquit³, tantum potuerunt scire, ut possent aestimare saeculum, quomodo ipsius
mundi Deum et creatorem non facilius invenerunt?» Hoc et ille Latinorum
maximus philosophorum Tullius diligenter intuitus, cum non solum optime
sactum, verum etiam-optime disponi mundum conspiceret3 providentia id po-
tius agi quam fortuitu‘confirmans, tam suam nobis in hoc quam ceterorum
rationem exposuit philosophorum. Unde illud in primo Rhetoricae .· « Melius, in—
quit ⁴, accurantur quae consilio geruntur, quam quae sine consilio administrantur.
Exercitus is cui praepositus est *sapiens et callidus imperator, omnibus partibus
commodius regitur, quam is qui temeritate aut stultitia alicujus administratur.
Eadem navigii ratio est. » Hoc itaque proposito collatione similitudinum conve-
nienter astructo, assumtionem statim aggregans syllogismi, « Nihil autem, inquit,
omnium rerum melius, quam omnis mundus administratur. Nam et signorum ,
inquit, ortus definitum quemdam ordinem servant, et annuae commutationes
non modo quadam ex necessitate semper eodem modo fiunt3 verum ad utili-
tates quoque rerum omnium sunt accommodatae, et diurnae nocturnaeque vi·
cissitudines nulla ⁸in re umquam mutatae quicquam nocuerunt, quae signo sunt
omnia non mediocri quodam consilio naturam mundi administrarisQuod si

¹ Rom.‚ cap. 1, v. 18. - ²R0m.‚ cap. ιι, v. 1. - ³sap.‚ cap. xm, v. 9. - ⁴ Invenae.‚⁴nb. I, cap. xxxiv.

11 70

