INTRODUCTlO AD THEOLOGIAM 1 l Ι

anima , fuit, idest vivificans3 quia dum nondum creaturae essent, quibus dona
sua distribueret, in illas bonorum suorum distributionem non exercebat. Sicut
ergo Spiritum sanctum qui in se est omnino simplex , multiplicem tamen
dicimus, et septem spiritus appellamus, secundum diversitatem donorum, ita
et Philosophus eumdem qui in essentia propria aeternaliter subsistit, incoepisse,
quantum ad effecta sua, voluit, ex quibus eum animam magis quam Spiritum
appellavit. Spiritus quippe nomen est naturae ‚ anima vero officii, ab animando
scilicet. Sicut ergo ipsos coelestes spiritus semper quidem spiritus, sed non
semper angelos esse profitemur, eo quod angelus nomen sit officii, non naturae,
et Dominum nostrum Jesum Christum, secundum humanitatem incoepisse ,
secundum vero divinitatem, aeternum esse praedicamus ε ita et Spiritum sanctum
secundum substantiam essentiae suae aeternum, secundum effecta vero incoepisse
dicimus , quod est dicere effecta potius quam ipsum incoepisse-‘Et bunc quidem
Philosophi sensum esse arbitror, sub illo animae typo, quod eam creaturam
esse, id est incoepisse perhibet, et quasi temporalem esse, non aeternam. Juxta
quod et Macrobius animae ipsi tam Deum quam Noym proferre non abhorreret.
Vocet itaque Plato Spiritum sanctum animam secundum effectum operum. Nos
vero dicamus Spiritum secundum naturalem suae bonitatis affectum, quem ita
ab aeterno habuerit, ut ex opere eum impleret, quando eum implendum
esse providit. Dicat ille animam incoepisse secundum effecta , nos irero Spiritum
in affectu suae bonitatis aeternaliter perseverare. Dicat ille animam incoepisse,
nos Spiritum omnino aeternum esse. Sit processio Spiritus secundum affectum
aeterna, quia scilicet ab aeterno sic voluit. Sit processio animae secundum effec-
tum temporalem. Utramque Spiritus processionem, tam secund-um efficaciam
scilicet, quam secundum effectum a sanctis Patribus distinctam esse cogno-
vimus. De processione quidem efficaciae, Beda in Homilia Dominicae primae post
Ascensionem, ita loquitur ¹ : « Cum Spiritus gratia datur hominibus, profecto
Spiritus mittitur a Patre, mittitur et a Filio ε procedit a Patre, procedit et a Filio,
quia et ejus missio, ipsa processio est, quia ex Patre procedit et Filio. n Ipse
autem Augustinus utrumque processionis modum diligenter distinguit, cum
procedere perhibet, tam secundum hoc quod datur, quam secundum hoc quod
dabilis est. Unde lib. V, de Trinitate²: «Cum ad processionem Spiritus pervenisset,
ait, procedit non quomodo natus, sed quomodo datus. Quod autem datum est,
et ad eum qui dedit, refertur, et ad eos quibus dedit. Sed si non procedit, nisi
cum datur, nec procederet utique prius quam esset cui daretur. Nam donum
potest esse et antequam detur, donatum autem, nisi datum fuerit, nullo modo

¹ Opp., t. vn, col. 33. - ² De Trinitate, lib. V, cap. xiv. Opp., t. vm, col. 840.

