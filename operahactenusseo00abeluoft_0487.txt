THEOLOGIA CHRISTl ΑΝΑ . 477

videlicet eadem penitus substantia Patris quae Filii sit et Spiritus sancti, ipsc
Filius tantum ex substantia Patris quae Filii sit et Spiritus sancti, dicitur esse, et
non ex substantia Spiritus Sancti vel sua ἲ

Aut cum similiter una eademque sit sapientia trium personarum quarum
unaquaeque sapiens aeque est ut aliae, eademque caritas singularum cur nou
aeque dicitur Filius sapientia Spiritus sancti, vel sui ipsius, sicut dicitur Sapien-
tia Patris? vel ipse Spiritus amor sui ipsiuS‚ sicut amor Patris vel Filii? Num-
quid enim vel Filius vel Spiritus sanctus sapiens est, et non per sapientiam sui ;
aut sapiens est, et non est sua sapientia, sed alia? aut diligens est, et non est
sua dilectio; sicutipse e‘st potentia sua, magnitudo sua, justitia sua, pietas sua,
et voluntas? ,

Quomodo etiam potest esse, ut Filius ex Patre sit genitus, vel ex Patre esse
habeat tam Filius quam Spiritus sanctus, non Pater ex illis; et non sit Pater
prior illis?

His et consimilibus objectis respondere non differamus, in ipso confisi de
quo loquimur; in ipso securi pro quo dimicamus.

Summa, ut arbitror, omnium quaestionum haec est, quomodo scilicet in
tanta unitate individuae ac penitus merae substantiae diversitatem personarum
consideremus, cum nullus differentiae modus a philosophis distinctus videatur
hicposse assignari, secundum quem diversitas personarum valeat ostendi.

Ad quod illud primum respondendum esse arbitror, quod mirabile non
debet videri, si illa divinitatis natura sicut singularis est, ita singularem modum
loquendi habeat. AEquum equidem est, ut quod ab omnibus creaturis longe
remotum est, longe diverso genere loquendi efferatur, nec illa unica maJestas
communi ac publica locutione coerceatur, nec quod omniuo incomprehensibile
est atque ineffabile, ullis subJaceat regulis, cui sunt omnia subjecta, quod nec
ab homine intelligi potest, qui‘ad manifestandos intellectus suos voces instituit.
Hoc autem nec philosophorum latuit reverentiam, qui quantum reveriti sint
semper summum illud bonum verbis etiam attingere, quod omnino incom-
prehensibile atque ineffabile profitentur, ex suprapositis liquidum est, cum
summus philosophorum nec quid sit dicere ausus sit ε hoc solum de eo sciens,
quod sciri non possit ab homine. Hoc enim docere rectae Sophiae incarnandae
reservandum erat, ut ipse per seipsum sui notitiam afferret Deus, cum ad
ejus notitiam nulla assurgere creatura sufficiat. Ipse itaque solus quid ipse sit
manifeste aperuit, cum gentili illi et Samaritanae mulieri ait¹ ε «Spiritus est
Deus, » hoc est Divinitas spiritualis substantia est, non corporalis. At vero

donn„ cap. iv, v. 24.

