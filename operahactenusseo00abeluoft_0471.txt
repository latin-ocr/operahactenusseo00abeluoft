THEOLOGlA CHRISTlANA. 461

sacrificium, hoc est orationes et lacrymae3 cujus videlicet arae et Statius in κη
meminit, dicens¹ ε

Urbe fuit media nulli concessa potentum
Ara Deum; mitis posuit Clementia sedem, etc.

Quid ad haec responsuri sunt professores dialecticae, si illud ratione conantur
discutere, quod piaecipui doctores eorum perhibent explicari non posse? lrri-
debunt doctores suos, quia inspiratam sibi a Deo veritatem non tacuerunt :
quam tamen ipsimet edisseri non posse profitentur, et tanto id venerabilius
habuerunt, quanto amplius ipsum omnem humanae intelligentiae exsuperat sen-
sum. Non pudebat eos profiteri se multa audire vel etiam dicere, et vera pro-
fiteri, quae non sufficerent disserere3 qui etiam adeo obscuritate aenigmatum
gaudebant, sicut supra meminimus, ut in his quoque quae facile possent edisseri,
litterae velamen obducerent, ne scilicet nuda vel aperta veritas ex facilitate
intelligentiae contemneretur. Unde et Macrobius’, in argumentum mysticarum
locutionum philosophorum illud assumsit: quomodo Numenio philosopho
irata per somnium apparuerint numina, ipsaeque Eleusinae deae in habitu me-
retricio visae sint ei ante lupanar consistere, et querentes ab ipso se adyto pudi-
citiae per eum vi fuisse abstractas, eo videlicet quod de eis ille aperta sit inter-
pretatus expositione, et non sicut alii de eis mystice et involute sit locutus. Ο
utinam vel per somnium et isti, qui se philosophos profitentur, a praesumtione
sua compescerentur, ut veri et summi numinis incomprehensibilem majestatem
esse non negarent, nisi eam aperte discuti audirent⁸l Sed fortasse inquiunt,
quid eam veritatem dici attinet ab aliquo, quam ipse non valet explicare, ut
intelligi possit? Multum equidem respondeo. Cum enim auditur de Deo quod
non intelligitur, excitat auditorem ad inquisitionem3 quod nec fieret, nisi audi·
retur. Inquisitio vero facile intelligentiam parit, si devotio adsit. Cui se Deus
revelare dignatur, et saepe quod divina inspiratione dicitur, vel divina ope-
ratione geritur, non ad opus eorum fit, per quos agitur, sed ad commodum
aliorum intenditur, sicut de miraculis supra meminimus. Aliis itaque dicendi

⁸ Gregorius in Ριιεΐοναῖι·Ι z « Sunt nonnulli qui, dum aestimari hebetes nolunt, saepe in
quibusdam inquisitionibus plusquam necesse est se exercentes ex nimia subtilitate falluntur. »
Unde hic quoque subditur. Vel «grandi vel torto naso. υ Nasus enim grandis et tortus
est discretionis subtilitas immoderata ι quae dum plus quam decet excreverit, actionis
suae rectitudinem ipsa confundit.

'Thebaid. , lib. xn, v. 481 et 482. — ² In Somn. Scipionis, lib. 1, cap. ιι. - ⁸ Part. ‚ P. 1, cap. xi.

