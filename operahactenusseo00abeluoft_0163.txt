ΙΝ EPISTOLAM AD ROMANOS. 153

PROLOGUS.

Omnis Scriptura divina, more orationis rhetoricae, aut docere intendit, aut
movere. Docet quippe, dum quae fieri vel vitari oportet insinuat. Movet autem,
dum sacris admonitionibus suis voluntatem nostram vel dissuadendo retrahit a
malis, vel persuadendo applicat bonis ι ut jam videlicet implere velimus quae
implenda esse didicimus, vel vitare contraria. Juxta hanc itaque rationem, tam
veteris quam novi Testamenti tripartita est doctrina. In veteri nempe Testamento
lex quae in quinque libris Moysis continetur, praecepta Domini primum docet.
Deinde, prophetae vel historiae cum caeteris scripturis, ad ea quae jam praecepta
erant, opere complenda adhortantur, et affectus hominum ad obediendum prae·
ceptis commovent. Cum enim prophetae vel sancti Patres populum sentirent
praeceptis minus obedire divinis, admonitiones adhibebant, ut per promissiones
vel comminationes eos ad obediendum traherent. Exempla quoque ex historiis
necessarium erat adjungi, in quibus tam remuneratio obedientium quam poena
transgressorum ante oculos ponerentur. Hic autem sunt veteres illi panni, qui
ad extrahendum Jeremiam de lacu funibus circumligati sunt¹ : exempla videlicet
antiquorum Patrum, quae sacris admonitionibus adhibentur ad extrahendum
peccatorem de profundo vitiorum.

Similiter et novi tripartita est disciplina Testamenti, ubi quidem Evangelium
pro lege est, quod verae justitiae ac perfectae sormam docet. Deinde Epistolae cum
Apocalypsi loco prophetarum ponuntur, quae ad obediendum Evangelio cohor-
tantur. Actus vero apostolorum et pleraeque narrationes evangelicae sacras hi-
storias continent. Ex his itaque liquet, quod cum sit intentio Evangelii docere,
hanc intentionem Epistolae vel Actus apostolorum tenent, ut ad obediendum
Evangelio nos moveant, vel in his quae Evangelium docet nos confirment. Nemo
itaque post Evangelium, quod perfectae est doctrinae, quasi superfluas Epistolas
calumnietur, cum has ad admonitiones potius quam ad doctrinam scriptas esse
meminerimuS, quamvis nonnulla in eis salubria documenta sive consilia conti-
neantur, quae Evangelium non habet. Unde ad Corinthios scribens ait’: « Nam
caeteris ego dico, non Dominus. Siquis frater uxorem habet infidelem, etc. » Nec
non etiam circumcisionem vel ceteras legis carnales observantias cessare jam

¹ Jerem., cap. xxxviii, v. 11. -2 l θον-Μαι, cap. vn, v. 12.
n 20

