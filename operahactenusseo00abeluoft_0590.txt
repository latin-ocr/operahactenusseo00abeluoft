580 PETRI ABAELARDI

pisset , nunquam amplius vivere posset. Similiter, si Christus vellet, omnes alias tam
infirmitates corporis quam affectiones animi deposuisset.

De specie quoque illa panis et vini dubitatur, cujus sit? Ad quod sane respondendum,
quod ipsum corpus, propter horrorem assumendi, eas in se formas recipiat. Nam si oppo-
natur, quod, ex quo illud corpus assumsit, nunquam formam illius deposuit, et ideo aliam
formam, illa non deposita, habere non potest, dicimus, quia sicut quod de Spiritu sancto
conceptum est, quod clauso utero intravit et exivit, quod super aquas ambulavit, quod
clausis januis ad discipulos intravit, quod simul et eodem tempore in diversis locis ha-
betur, sicut, inquam, haec omnia ad singularitatem illius corporis attinent , sic istud
quoque , quod diversas simul habet formas. Si enim hoc est admirandum, nihilominus
unumquodque aliorum constat esse stupendum ‚ quod omnia de eo sunt admiranda.
Manna quoque hujus veri panis sacramentum extitisse, aperte insinuavit. Cum siquidem
filiis Israel manna plueret, admirantes, quid esset, invicem quaerebant: manhu, id est ‚
quid est hoc? Eodem modo hic semper quaeri potest ε Quid est hoc? Quippe nec huma-
num ingenium nec lingua depromere quid sit, plene sufficit. Si enim nolumus dicere,
quod illius corporis sit haec forma, possumus satis dicere, quod in aere sit illa forma ad
occultationem propter praedictam causam carnis et sanguinis reservata, sicut forma
humana in aere est, quando angelus in homine apparet. De hoc, quod negligentia mi-
nistrorum evenire solet, quod scilicet mures videntur rodere etin ore portare corpus
illud, quaeri solet. Sed dicimus, quod Deus illud non dimittit ibi, ut a tam turpi animali
tractetur; sed tamen remanet ibi forma ad negligentiam ministrorum corrigendam.

Nunc de efficacia hujus sacramenti videamus. Efficacia enim hujus major et fortior est,
quam alicujus alterius, quia in tantum confirmat, quod qui devote accipit, quamdiu per
infirmitatem suam ipsum a se non rejicit ‚ nullam diaboli tentationem patitur, quia per
hujus eucharistiae perceptionem diabolus vincitur et religatur, et licet in se, qui talis est ,
semper ¹ habeat, tamen ipsum semper recipit etin eo habitaculum facit.

CAPUT XXX.

De sacramento unctionis.

De sacramento unctionis videndum restat. Sciendum igitur, hoc sacramentum esse
ejusdem rei sacramentum, cujus et sacramentum altaris, quia illam unctionem capitis et
membrorum significat, quae sacramento altaris significatur. Unctio enim ista sicut trina
in capite praecessit, sic etin membris subsequitur. Verum quia hoc sacramentum ultimum
est omnium, et quasi consummatio, ideo praerogativa quadam, licet in aliis unctio conti-
nuatur, hoc unctionis sacramentum jure vocatur, quod quidem in capite nostro Christo ,
ut dictum est, trina praecessit. Unde et Christus, id est, chrismate unctus, dictus est.
Ipse namque oleo spirituali ab ipsa conceptione unctus fuit. Unde et Christus ε Spiritus
Domini super me , eo quod unxerit me ε ad annuntiandum mansuetis misit me, ut me-
derer contritos corde3 et cetera. Hinc etiam Psalmista ι Dilexistijustitiam et odisti iniqui-
tatem, propterea unxit te Deus, et cetera. Postea perunxit Maria pedes ejus in domo
Simonis leprosi, deinde caput, quando alabastrum fudit super caput ejus. Has duas

1. Hic aliquid deesse videtur.

