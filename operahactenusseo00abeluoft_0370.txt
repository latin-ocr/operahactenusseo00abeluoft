360 ’ PETRI ABAELARDl

ignaru5‚ et praevidebat quae bona de malis ejus esset ipse facturus. » Item post
aliqua : « Neque enim Deus ullum, non dico angelorum vel hominum creasset,
quem malum futurum esse praescisset, nisi pariter nosset, quibus eos bonorum
usibus commodaret. n Hinc est et illud Platonicum¹ : «Omne, inquit, quod
gignitur, ex aliqua causa necessaria gignitur. Nihil enim fit, cujus ortum non
legitima causa et ratio praecedat. » Ex summa itaque illa bonitate sua Deus, qua
juxta Moysen cuncta valde bona condidit, et juxta etiam Platonis assertionem,
optimus ipse omnium conditor, a quo invidia relegata longe est, cuncta sui ·
similia, prout cujusque natura capax beatitudinis esse poterat, effici voluit:
volens si quidem Deus bona quidem omnia provenire, mali porro nullius, prout
eorum quae nascuntur natura fert, reliquit propaginem, nec fas sit bonitati
praestanti quidquam facere, nisi pulcherrimum. Ex hac, inquam, tanta bonitate
sua DeuS, qua singula quantum potest et decet bona efficit, ac bene disponit
etiam mala altissimo suo et incomprehensibili nobis consilio, Spiritus sanctus,
ut supra meminimus, ipse est appellatus. Tale est ergo tres personas, hoc est
Patrem et Filium et Spiritum sanctum in divinitate confiteri, ac si commemo-
raremus divinam Potentiam generantem, divinam Sapientiam genitam, di·—
vinam Benignitatem procedentem. Ut his videlicet tribus commemoratis, summi
Boni perfectio praedicetur, cum videlicet ipse Deus et summe potens, id est
omnipotens, et summe sapiens, et summe benignus ostenditur. De genitura
autem hujusmodi seu processione in sequentibus, prout poterimus, et ipse
Dominus annuerit, immo gratia sua dederit, aliquid per quascumque similitu·
dines assignare tentabimus. In his itaque tribus, Potentia scilicet, Sapientia,
Benignitate‚ tota Boni perfectio consistit, ac parvipendendum est quidlibet ho-
rum sine duobus aliis. Qui enim potens est, si id quod potest juxta modum
rationis conducere nescit, exitialis ac perniciosa ejus potentia. Si autem sapiens
sit et discretus in agendo, sed minime possit, efficacia caret. Et si etiam potens
sit et sapiens, sed nequaquam benignus, tanto ad nocendum fit pronior, quanto
ex potentia et astutia sua ad efficiendum quod vult est securior, nec spem
beneficiorum suorum ceteris praestat, qui benignitatis affectu non commovetur.
In quo autem haec tria concurrunt, ut videlicet et possit implere quae voluerit,
et bene velit, utpote benignus, nec exinde sapientia modum rationis excedat,
eum profecto vere bonum esse et in omnibus perfectum constat, atque in ejus
regimine cuncta quae optime condidit, optime conservari : quippe qui et possit,
et sciat, et velit. Unde non solum haec Trinitatis distinctio ad summi Boni per-
fectionem describendam convenit, verum etiam ad persuadendam hominibus

¹ In Timaeo.

