THEOLOGIA CHRlSTlANA. 537

nullius indiget, erga seipsum benignitatis affectu commoveri non potest, ut sibi
aliquid ex benignitate impendat, sed erga creaturas tantum, quae semper donis
gratiae ejus indigent. Quodam itaque modo a seipso Deus ad creaturas exire
dicitur per benignitatis affectum sive effectum, cum hoc ipsum quod benignus
est, aut benigne aliquid ex caritate agit, secundum affectum sive effectum,
quem in creaturis habeat, dicatur. Tunc vero in se per benignitatem remaneret,
si sibi benignus esse posset, aliquam in se beneficentiam exercendo. Ex Patre
autem et Filio procedere Spiritus habet, quia bonus ipse affectus sive effectus
faciendi aliquid ex potentia ipsius et sapientia provenit, cum ideo velit Deus et
faciat, quia et potest illud adimplere et sollerter¹ efficere. Nisi enim posset
aliquid, frustra illud vellet, quia efficacia careret; et nisi sollerter sciret illud
efficere, non haberet egregium effectum. Constat etiam nihil eum posse velle,
nisi optimum, nec rationabiliter illud vellet quod ignoraret. Ut itaque rationa-
biliter aliquid velit facere et optime, oportet eum et hoc posse, et ante cogno-
scere quae faciat , et scire optime facere. Bonus itaque affectus Dei quodammodo
ex potentia ejus ac sapientia descendit, quod est Spiritum ex Patre et Filio
simul procedere : quia eo vult, ut dictum est, optime cuncta efficere, quia et
potest et scit.

Graeci tamen ex solo Patre, non etiam ex Filio Spiritum sanctum procedere
confitentur, eo scilicet quod Veritas in Evangelio fidem integre continente de
processione Spiritus loquens, solum Patrem commemorat dicens’ ε «Spiritus
qui a Patre procedit. » Qui etiam super hoc quod eum a Filio quoque proce·
dere credimus, nos vehementer arguunt, atque reos anathematis teneri asse-
, runt, quod in principalibus conciliis quae apud eos celebrata sunt, ita symbola
eorum subjunctis anathematibus sancita sint, ut nulli de fide Trinitatis aliud
docere vel aliter praedicare, quam ibi continetur, liceat. In quibus symbolis cum
in processione Spiritus de solo Patre commemoretur : « Quicumque, inquiunt,
Filium addunt, anathema incurrunt. >³ Addunt etiam ad exaggerationem impu-
dentiae, nostrae testimonium damnationis, symbolum fidei, quod juxta tradi-
tionem praedictorum conciliorum, Leo tertius Romae transcriptum in tabula
posteris argentea reliquit, pro amore, ut ipsemet dicit, et cautela orthodoxae
fidei. In quo quidem symbolo ipse quoque in processione Spiritus, solum
commemorat Patrem, his quidem verbis ε « Et in Spiritum sanctum Dominum
et vivificantem, ex Patre procedentem, cum Patre et Filio coadorandum et
glorificandum, etc. » In quanta autem reverentia principalia illa concilia te-
nenda sint, beatus diligenter aperit Gregorius⁸, qui se ea tamquam quatuor

¹ Lege Et scit sollerter. - ² Joan.‚ cap. xv, v. 26. — ³Epist., ub. lv, epist. 3.
11 68

