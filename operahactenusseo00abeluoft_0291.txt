ΙΝ EPiSTOLAM AD ROMANOS. 281

primogenitus in multis fratribus,» id est inter multos qui ejusdem Pan—is sunt
filii per adoptionem, ipse qui per naturam filius est, more primogenitorum
excellat dignitate, non eis adaequetur similitudine, sicut et ipse Patri aequalis est.
cujus imago est. Qui autem praedestinanturelecti, id est ad vitam aeternam
praeparantur per fidem illuminati, quam primo tanquam omnium bonorum
fundamentum suscipiunt, vocantur postmodum per spem illecti, cum jam mise-
ricordia Dei et virtute sacramentorum cognita ad bene operandum alliciuntur,
propter aeternorum scilicet retributionem : deinde justificantur sincerae caritatis
affectu, non jam Deo tam propter sua quam propter ipsum adhaerentes, et
denique magnificantur in coelesti scilicet patria sublimati.

Quaestio se hoc loco ingerit de divina scilicet providentia, seu praedestina-
tione quae liberum nobis arbitrium auferre videtur, cum omnia yidelicet sicut
a Deo praevisa sunt, necesse ‘sit evenire, nec aliquem praedestinatum possibile
sit perire. Certum quippe est omnia antequam fiant eo modo quo futura sunt a
Deo esse praevisa, sive bona sint sive mala; nec in aliquo providentiam ejus
posse falli. Cum-itaque hunc hominem qui forte moechaturum est, praeviderit
moechaturum esse, necesse est eum moechaturum esse. Quod si eum necesse
est esse moechaturum, hoc est inevitabile, J'am non est in libero ejus arbitrio seu
potestate peccatum hoc evitare. Non ergo propter hoc peccatum quod nulla-
tenus evitare potuit, reus est constituendus. Atque ita omnia mala in Dei provi-
dentiam tanquam eorum necessariam causam retorquenda videntur, et sic omnia
eo modo quo eveniunt necessario provenire, cum scilicet sic a Deo praevisa
fuerint, nec ullo-modo aliter posse contingere. Nos autem concedimus, enm
qui moechaturus est necessario moechaturum esse, cum id Deus praeviderit3 sed
non ideo simpliciter dici convenit eum esse necessario moechaturum. Non enim
haec modalis cum determinatione illam simplicem infert, de quo quidem diii-
gentius disserendum ΊἸιεοίοὸνιὶειε1 nostrae reservamus, et quae differentia sit provi-
dentiae ac praedestinationis seu fati.

«Quid ergo. >2 Quandoquidem Deus ita de nostra sollicitus est salute, ut
praesciverit, praedestinet, praedestinatos vocet, vocatos justificet, justificatos ma-
gnificet, « quid dicemus ad haec, » id est contra haec quod impedimentum pote-
rimus invenire? Nullum utique : quia etsi ex nobis infirmi sumus, « quis contra
nos» praevalere poterit, c< si Deus pro nobis, υ id est cum Deum habeamus pa-
tronum ? De cujus quidem patrocinio vel defensione quam securi esse valeamus,
adnectit commemorans ejus singularem directionem quam nobis exhibuit,
dicens ε « Qui non pepercit etiam proprio filio suo, » consubstantiali, non

¹ Vide supra Introd. ad Theoloq„ lib. 111, sub finem, 1³ss 146 et sqq» hujusce editionis.
11 36 ’

