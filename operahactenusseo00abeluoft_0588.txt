578 PETRI ABAELARD!

CAPUT XXIX.

De sacramento altaris,

Sequitur de sacramento altaris. Hujus sacramenti causa est memoria mortis et passionis
Christi. Quam causam ipsemet, quando sacramentum istud in coena consecravit, omnibus
aperuit, cum ait ε Quotiescumque feceritis, in mei memoriam facietis. Ex memoria enim
amicorum nostrorum multum solet in nobis dilectio eorum. Ad majorem igitur sui dilec-
tionem habendam hoc sacramentum in memoriam sui fieri instituit. Sic enim in sacra—
mento Christum prae oculis habere debemus, tamquam ad passionem ductum, passum et
crucifixum pro nobis; quae repraesentatio dilectionis illius nos memores facit, quam ipse
nobis exhibuit. Unde et majori dilectione ad eum amplectendum et pro eo patiendum
accendimur3 quae vicaria dilectio et illum nobis et nos illi conjungit. Hoc sacramentum
in pane et vino celebratur. Unde notandum, quod panis ille ante consecrationem panis
est, et vinum similiter vinum est : post consecrationem vero et panis corpus Christi et
vinum sanguis. Sic igitur verum corpus Christi est, imo ipse Christus. Hoc corpus sacra-
mentum est illius corporis Christi, quod est Ecclesia : quia sicut hoc corpus , qnod ipse
assumsit de Virgine, habet membra diversa, quorum alia aliis mutuo necessaria erant, sic
hoc corpus, quod est Ecclesia. Unde et Apostolus Ecclesiam quasi quoddam animal
describit habens caput suum, ipsum scilicet Christum, oculos spiritales praelatos qui aliis
praevident, manus ipsos operatores, pedes ipsos minores qui ad corpus portandum neces-
sarii sunt. Sic enim alterno indigent adjumento, ut et majores minoribus et minores m‘a-
joribus vicissim suppeditare oporteat. Sic enim in corpore humano videmus, quod oculos
manibus et e converso, et manus pedibus et e converso subministrare conveniant. San-
guis autem sacramentum spiritus Ecclesiae , quod per septiformem gratiam eam vivificat
et in ea operatur. Sicut enim, ut ait Augustinus, anima vita est corporis, ita Deus vita
est animae. Et bene per sanguinem vivificatrix illa gratia significatur, quia majorem vim
et efficaciam hahet anima in sanguine, quam in alio aliquo humore. Unde Moyses:
Anima, inquit, cujuscunque carnis in sanguine est. Illa vero perceptio et incorporatio,
quae est in assumendo illud sacramentum, est unionis et incorporationis, quae est mem-
brorum ad caput. Nam quando aliquis accedit ad illud assumendum, ostendit, se non
tunc Christo u'niri sed jam perfici et dilectionem unitam esse et in membris ejus transisse.
De hac re hujus sacramenti dixit Dominus noster: Qui manducat carnem meam et bibit
sanguinem meum, in me manet. Non de sacramento dixit, quia multi de corpore suo
sunt, qui hoc sacramentum non accipiunt, et multi accipiunt, qui ejus membra non sunt.
Accepit enim Judas hoc sacramentum, sicut Petrus ι sed unus ad salutem, alter ad mor-
tem. Quare magis in pane et vino voluit hoc sacramentum tradere,'quam in aliis cibis,
solet quaeri. Sed manifestum est, quod panis validior est cibus omnibus aliis cibis et magis
sustentat. Unde nec plena refectio nec copia mensae potest esse sine pane. Inde quoque
Propheta : Et panis, inquit, cor hominis confirmat. Voluit igitur tradere corpus suum in
specie panis potius quam alterius cibi, ut aperte daret intelligi, quod sicut cibus iste
praevalet in sustentatione corpori administranda, sic sacramentum istud prae ceteris valet
in dilectione Dei, quae sustentatio est animae in nobis augmentanda. In nullo siquidem
aliorum tantum ejus dilectione afficimur, quantum in isto. In vino quoque sanguinem

