lNTRODUCTIO AD THEOLOGlAM. 1 1 9

pas-¹ aliquod bonum habere non potest. Neque enim bonum esse poterit, quod
superfluum sit. Superfluus autem alius vel creator esset vel rector, si unus ad
omnia aeque sufficiat ut plures. Sufficit autem cum sit summum ac perfectum,
atque ad omnia sufficienS, ut dictum est, bonum. Nullo itaque modo plures
deos esse, sive credi convenit.

Sed fortassis, inquies, quia quo melius est quodlibet bonum ejus, multipli-
catio ejus melior esset, atque ita illud summum bonum quod dicitur Deus, melius
fore multiplicatum quam unicum, et si ipsum extollere cupimus ac magnificare,
magis ipsum multiplex quam simplex praedicandum esse. Sed ad hoc primo re-
spondendum esse arbitror, quod juxta lianc rationem, quanto plures praedicave-
rimus‘deOS, tanto amplius divinae gloriam excellentiae amplificabimus. Infinitos
itaque praedicari oportet deos, ut infinitam ejus gloriam magnificemus, praesertim
cum nulla sit ratio, qua ad certum numerum aliquem ea reduci queat. Quam juxta
praedictam rationem tanto magis amplificabimus, quanto amplius numerum ejus
extenderimus. Atque ita plura esse summa bona quam inferiora conveniret, imo
omnino infinita esse, ut nec eorum scientia esse possit quorum nullus in natura
terminus occurrerit, nec ipse etiam Deus ea per scientiam comprehenderet,
quae nullo naturae termino comprehenduntur. Praeterea si plures sunt dii, quo—
modo Dominum quemcunque summum bonum dicemus, cum aliud sit majus
ipso, ipsa scilicet bonorum multitudo, quam quislibet unus ex ea multitudine Ξ) Sed
necbonum dicendum esset, quod, ut jam ostendimus, superfluum esset. De·
nique omnis multitudo totum quidem est, et omne totum propriis partibus
posterius esse naturaliter constat, atque omne quod simplicius est, tanto firmius
esse necesse est, cum omne compositum natura dissolubile sit, et tanto infirmius,
quanto dissolutioni magis obnoxium. Quis etiam quodlibet bonum tanto pre-
, tiosius esse deneget, quanto rarius3 et eo magis gloriosum, quo magis est uni-
cum? Unde et plerumque ea quae minus sunt necessaria aliis, raritate tamen sui eis
omnino praeferuntur, ut aurum ferro, piper frumento. Commendat itaque divinae
gloriam excellentiae ipsa quoque ejus singularitas, quae operum quoque ipsius ma·
xima est commendatio, tam in his faciendis, quam in eis disponendis atque
regendis. Nulla proprie tanta fleri concordia vel regi possunt, quanta illa quae
uuus tantum et condit et regit. Haec quidem ad astruendam divinae singularitatem
excellentiae pro rationibus induci satis esse arbitror, quibus et facile assentiri
quemcunque bonum existimo, qui nulli invidus, omnium rerum commenda-
tioni plurimum congaudet. Magis autem honestis quam necessariis rationibus
utimur, quoniam apud bonos id semper praecipuum statuitur, quod ex honestate

⁴ Sic Theol. Christ. Cum pars male legit Δηὼ.

