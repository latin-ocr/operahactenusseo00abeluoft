90 PETRl ABAELARDI

(ι ad eos : Qui est, misit me ad vos. » Sed tamen sive essentia dicatur, quod proprie
dicitur, sive substantia, quod abusive, utrumque ad se non relative dicitur. Unde
hoc est Deo esse quod subsistere, et ideo si una essentia Trinitas, una etiam
substantia. ι) De quo etiam Job‘loquitur1 : α Ipse enim solus est et nemo adver-
tere potest cogitationes ejus. n Ex his itaque liquet, nec etiam juxta sanctos
proprie , nec juxta philosophos ullo modo Deum substantiam dici. Patet-<itaque
a tractatu philosophorum ‚ rerum omnium naturas in decem praedicamenta
distribuentium, illam summam majestatem esse exclusam omnino, nec ullo
modo regulas aut traditiones eorum ad illam summam atque ineffabilem celsitu-
dinem conscendere, sed creaturarum naturis inquirendis eos esse contentos, se-
cundum quod scriptum est ² z α Qui de terra est, de terra loquitur, ³> quas nec
adhuc comprehendere ac ratione discutere ad illud sufficiunt. Quod summus
ille sapientum Salomon considerans ait³ ε « Cunctae res difficiles, non potest eas
homo explicare sermone, et alta profunditas, quis inveniet eam? >a Et per semet
ipsam Sapientia '⁶ x « Cogitationes, inquit, mortalium timidae, et incertae providentia?
nostrae. Corpus enim quod corrumpitur aggravat animam, et deprimit terrena
habitatio sensum multa cogitantem. Et difficile aestimamus quae in terra sunt3 et
quae in prospectu sunt, invenimus cum labore. Quae autem in coelis sunt quis
investigabit?» Quod etiam omnis haec locutio ad creaturarum status maxime ac-
commodata sit, ex ea praecipue parte orationis apparet, sine qua nulla dicitur
constare perfectio orationis, ex ea scilicet quae verbum appellatur. Haec quippe
dictio temporis designativa , quae incepit a mundo. Unde si hujus partis signifi-
cationem attendamus, oportet⁸ per eam cujusque constructionis sensum infra
ambitum contineri vel coerceri temporis, hoc est ad eas res tantum temporaliter
inclinari, quas demonstrare volumus, temporaliter contingere nec aeternaliter
subsistere. Unde cum dicimus Deum priorem esse mundO, sive existere ante
tempora, quis sensus in his verbis verus esse potest de praecessione⁶ Dei et
successione istorum , si haec verba ad hominum institutionem accipiamus ,
secundum ipsam temporis significationem, ut videlicet dicamus Deum⁷ secun-
dum tempus priorem esse mundo vel exstitisse, hoc est in tempore praeterito
fuisse ‘antequam tempus esset aliquid? Oportet itaque cum ad singularem
divinitatis naturam quascunque dictiones transferimus , eas in quandam singu-
larem significationem seu etiam institutionem contrahere, atque per hoc, quod
omnia etiam excedit, necessario propriam institutionem excedere. Constat
quippe, juxta Boethium ac Platonem, cognatos de quibus loquuntur rebus opor-

¹ Job, cap. xxm, v. 13. - ² Joan., cap. nt, v. 31. — cessione Amb. — ⁷ Sic Theoi. Christ. Ut videlicet dica-

) Εσσῑεε., cap. 1, v. 8.— ⁴Sap., cap. lx, v. 14, sqq.— ⁵Sic mus Deum, deest Amb.
Cod. vict. Oportet, deest Amb. — ⁶ Sic Cod. Vict. Pro-

