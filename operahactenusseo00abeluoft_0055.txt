lNTRODUCTlO AD THEOLOGIAM. 45

dum quod totius mundi regimini quasi anima corpori praeest. Unde et per sapien·
tem quemdam adhortantem non digne Deum excolere, nisi mente scilicet a vitiis
purgata et virtutibus adornata , pulchre in ipso suae adhortationis et disciplinae

exordio dietum est ¹ ε

Si Deus est animuS, vobis ut carmina dicunt,
Hic tibi praecipue sit pura mente colendus.

Ac si aperte filium instruens dicat: Cum Deus sit animus, nobis hoc est vera et
spiritualis vita, sicut et ipsa perhibet scriptura poetarum, velut illa Virgilii verba,
quae super hoc ipsum Macrobius inducit, sicut postmodum ostendemus, hunc
praecipue, scilicet Deum ‚ benevivendo glorifica. Bene etiam cum animal esse
Plato mundum dixerit, ipsum quoque intelligentem , hoc est rationale animal
esse perhibuit, secundum hoc scilicet quod ejus anima quanto caeteris praestan-
tior exstitit, tanto rationabilius in ipso cuncta agit atque disponit. De cujus qui-
dem summae rationis ordinatione cum subditur , quod haec videlicet ipsa mundi
anima causas omnium quae proveniunt providet, divinam ei'omnium natura-
rum providentiam assignat, et divinae plenitudinem sciendae, ex quo etiam ipsa
Deus esse innuitur, metiri ac deliberare ea quae futura sunt ex praesentibus dici-
tur, quia juxta ea quae jam sunt oportet praeparari, ut eis congrua ordinatione
cohaerere possint atque aptari. Quod autem subditur ex reliquiis concretionis
mundanae animae, nostraS, id est mundanas animas esse confectas, tale est ac si
diceret eam ⁸ animam mundi in potentiis ac virtutibus imitari, sed longe hoc ipso
a dignitate ejus abscedere , ut videlicet quemadmodum anima illa totius mundi
administrationi praeest, sic singulis corporibus singulae animae suae, vitam eis ani-
malem non spiritalem praebentes. Et bene hae quasi reliquiae mundanae animae
dicentur, quae scilicet ad animalem pertinent vitam, quia haec inferioribus ipsa
relinquit animabus quae per eam expleri· dignum non est. Unde et eorum haeresis
confutatur, qui Dominum Jesum non aliam animam quam sanctum Spiritum ba-
bere profitentur. Reliquias etiamv mundanae animae non incongrue dicit ea quae ad
operationem ejus quam in nobis habet, pertinent; secundum quod in corpo-
ribus ipsa degenerare dicitur, sicut suo loco exponemus. Sicut enim reliquiae his
quibus supersunt inferiora quidem et indigniora videntur, ita haec quae non ad
aeternitatem spirituS, sed ad temporales ejus operationes attinent, posteriora
dignitate censentur. Congrue etiam dicit animam mundi, non alicujus rei in
mundo, sicut et animam hominis dicimus, non alicujus membri humani. Anima

¹ Catonis Disticha, lib. l, v. 1. — 'Sic Cod. Υἱοὶ. Et pro ei Amb. -— ³ Theoloqia Christiana mellus εαε.

