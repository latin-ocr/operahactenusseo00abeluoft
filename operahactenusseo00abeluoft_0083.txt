INTRODUCTIO AD THEOLOGIAM. 73

superbiae conscium sui trahit; sicut enim nonnulla sunt bona, quae non nisi ex
malo proveniunt, ita et nonnulla sunt mala quae ex bono originem trahunt.
Poenitentia quippe sive correctionis satisfactio cum bona sint, ita malum sac-
tum comitantur, ut non nisi ab eo nasci, possint. E contrario invidia sive super-
perbia cum sint pessimae, a bonis initium hahent. Nemo quippe invidia alterius
attenuatur, nisi pro bonis ejus, et nemo nisi ex bonis quae se habere cognoscit,
in superbiam extollitur. Unde et Lucifer ille qui mane oriebatur, tanto ad super·-
biendum pronior exstitit, quanto ceteris angelicis spiritibus per sapientiae vel
scientiae claritatem superior fuit3 nec tamen ideo sapientiam ejus vel scientiam
de naturis rerum cognoscendis quam a Deo acceperat, malam dici convenit,
licet ille superbiendo illa male usus sit. Sic etcum quilibet de philosophia sua vel
doctrina superbit, non ipsam scientiam culpare debemus propter adjunctum vi·
tium, sed unumquodque secundum seipsum pensari convenit, ne forte indiscrete
agentes, propheticam illam maledictionem incurramus¹: «Vae his qui dicunt
bonum malum, et malum bonum, ponentes lucem tenebras, et tenebras lucem. υ

Haec adversus illos dicta sufficiant qui suae imperitiae solatium quaerentes, cum
nos aliqua de philosophicis documentis exempla , vel similitudines inducere vi-
derint, quibus planius quod volumus fiat, statim obstrepunt, quasi sacrae fidei
et divinis rationibus ipsae naturae rerum a Deo conditarum inimicae videantur3
quarum videlicet naturarum maximam a Deo peritiam ipsi sunt philosophi
consecuti, ut cum sancti doctores allegoriarum mysteria in ipsis animalium,
vel quarumlibet naturis rerum investigent, juxta ipsorum philosophorum dicta,
has assignent, dicentes quidem hanc hujus vel illius naturam esse rei, sicut phy-
sicae scriptores tradiderunt. In tantum vero ipsa factura delectatur Deus, ut fre-
quenter, ipsis rerum naturis quascreavit, se figurari magis quam verbis nostris,
quae nos confinximus aut invenimus, exprimi velit ‚ ut magis ipsa rerum simili·
tudine, quam verborum nostrorum gaudeat proprietate , ut ad eloquentiae ve-
nustatem ipsis rerum naturis, juxta aliquam similitudinem, pro verbis Scriptura
malit uti, quam propriae locutionis integritatem sequi. Nemo itaque me culpare
praesumat, si ad propositum nostrum ⁴ostendendum , aliquas vel ex nobis vel ex
philosophis similitudines induxero , quibus facilius aperire quod desidero , pos-
sim. Scriptum quippe est ε « Fas est ab hoste doceri, 2> et cum intelligentiae
deservimus , modis omnibus curandum est , ut quoad possumus id facile facere
studeamus. Unde est illud beati consilium Augustini, in quarto de Doctrina
christiana, ubi quidem Christianae doctrinae modos exsequitur ac docet' ε « Non
curante illo , inquit , qui docet, quanta eloquentia doceat, sed quanta evidentia.

¹ lsai. , cap. v, v, 20. — ²Lib. lv, cap. x, Opp„ t. 111 ‚ col. ¹13.
11 10 ·

