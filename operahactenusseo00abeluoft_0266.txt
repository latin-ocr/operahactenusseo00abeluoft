256 PETRI ABAELARDI

Evangelicae doctrinae praeceptis alligati. At ne quis opponeret ipsum quoque
Christum jam fuisse mortuum, etsie a jugo ejus jam suos absolutos esse, pro·
vide adjunxit, «qui ex mortuis resurrexit, >1 id est de inter mortuos propria
virtute in vitam se erexit perpetuam, ut spe et desiderio ejus gloriae accensi
«fructificemus » non mundo, sed «Deo, >› id est, spiritualibus bonis quibus
oblectatur Deus potius abundemus quam mundanis et terrenis, quae Judaei
semper avide requirebant: quorum, juxta literam quam insistunt, nulla nisi
terrena promissio reperitur : ut ita mundo potius quam Deo fructificare ex
promissione legis dicendi essent. Quod enim Deus illum durae cervicis populum
amplius desiderare noverat, eis promittebat3 ut sic magis eos qui carnales erant,
id est, carnalibus potius quam spiritualibus bonis intenti, ad obedientiam alli-
ceret. Et attende quod cum ad hoc quod promisit, «t ut sitis alterius qui ex
mortuis resurrexit, >³ adjunxit « ut fructificemus Deo3 υ non ait ut fructificetis, sed
ut vos et nos pariter, id est, omnes fructificemus, sive praedicando sive obe·
diendo.

«Cum enim essemus.» Dixi ut sitis alterius discipuli scilicet et imitatores
quarn hucusque fuistis, ut fructificetis Deo, id est, ut sitis spirituales per deside-
rium potius quam carnales, sicut olim fuistis, temporalem legis promissionem-
sequentes. Et merito sic monet, quia tunc per illam legis promissionem, vos
carnalium desideriorum amatores, nequaquam spiritualem Deo fructum reddere
poteratis, sed morti potius, id est, mortalem et damnabilem habebatis fructum

magis ac magis semper per concupiscentiam terrenis adhaerentes : juxta quod
scriptum est¹ :

Crescentem sequitur cura pecuniam,
Et alibi’ ε

Crescit amor nummi quantum ipsa pecunia crescit.

Sic lege : c< Cum essemus in carne, » id est carnalibus, non spiritualibus desideriis
inhiantes. « Passiones peccatorum , » id est concupiscentiae diversae nos peccare
facientes, ut sit quasi intransitive dictum, « passiones peccatorum, » id est, quae
peccata erant, sicut dicitur « creatura salis, υ vel substantia aut corpus lapidis,
id est creatura quae est sal, vel substantia aut corpus quod est lapis. Quae qui-
dem passiones « erant per legem, >2 laudantem scilicet atque pollicentem eorum
quae multum desiderabant magnam abundantiam, terram videlicet optimam,
lacte et melle manantem, et pacem et prosperitatem in ea maximam, et vitam
longaevam, et quidquid ad terrenam pertinet felicitatem, quam praecipue desi·

¹ Horat, Carm. 111, od. xvi, v. 17. -— ²Juvenal., Sat. xiv, v. 139.

