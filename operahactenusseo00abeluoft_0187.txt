IN EPISTOLAM AD ROMANOS. ⁴77

tabiles exstiterint, veluti Job gentilis, et nonnulli fortasse philosophorum gen-
tium, qui continentissimae vitae fuerunt ante ipsum Domini adventum. De quali-
bus 'beatus Hieronymus super Matthaeum commemorans· ait : ιι Ex eo quod
malus servus ausus est dicere¹ ε « Metis ubi non seminasti, et congregas ubi non
« sparsisti, υ intelligimus etiam, gentium philosophorum bonam vitam recipere
Dominum, et aliter habere eos qui juste, aliter eos qui injuste agunt, ad compa-
rationem ejus qui naturali legi serviat, condemnari eos qui scriptam legem negli-
gunt. » Metere itaque Dominum ubi nou seminaverit, juxta Hieronymum, intel-
ligimus eos etiam qui per naturalem legem bene agunt ad vitam colligere: in
quibus scilicet nullum praedicationis verbum seminatum est. Sed quia fortassis
inter philosophos pauci tales exstiterunt, quasi generaliter sine aliquorum exce·
ptione hoc de eis supra dictum est, ut sapientes minus de sua sapientia praesu-
mant, quae magis inflare quam aedificare solet ;‘ ipso alibi attestante Apostolo ² ε
« Scientia inflat, charitas aedificat.» Sufficiebat enim etiam hoc loco Apostolus
ad reprimendam superbam Romanorum gentilium contentionem, et humilitatem
conservandam, ostendere per aliquos philosophorum gentilibus notitiam sive
fidem Dei innotuisse, et eosdem ipsos fidei magistros graviter deliquisse, ut
usque et ad idololatriam eorum caecitas duceretur, etcum summo idololatriae errore
ad summam etiam ignominiam vitae devolverentur, ut supra memoravit. Quae
omnia poenam esse peccati superbiae docet, ut secundum intentionem praesentis
Epistolae, quae tota etiam contra superbiae pestem scripta est, a superbia in ipso
statim Epistolae exordio dehortetur. Poena praecedentis peccati sequens peccatum
dicitur, justa ejus remuneratio ad poenam, cum ex praecedenti peccato quod cor-
rigere negligit, promeretur aliquis in aliud peccatum devolvi3 ut juxta illud
Αροοαζγμειζς ³ ε « Qui in sordibus est, sordescat adhuc. »

Tres in hoc loco quaestiones occurrunt. Quarum quidem una est, quid sit quod
idololatriam faciat,cum nos etiam Christiani nonnulla in cultu Dei vel angelorum
aut ‘sanctorum hominum sculptilia sive picturas habeamus. Alia vero quaestio est,
cur dicitur Deus aliquem pro praecedentibus peccatis in alia peccata tradere,
atque hoc ex justitia agere, cum scilicet ille qui traditur hoc meruit. Utrum Deus
quoque auctor vel causa peccati sit, cum subtrahendo gratiam suam, eum com-
pellere ad peccandum videatur, qui ea subtracta a peccato sibi minime possit
cavere3 quemadmodum si quis ei qui est inter fluctus in navi, navim subtrahat
quacunque de causa, et eum ibi dimittat, eum profecto non compellit. Tertia au-
tem est quaestio, quomodo justum sit impio Dominum subtrahere gratiam suam,
qua subtracta ille deterior fiat et amplius peccet, nisi etiam justum sit illum

¹ Μυκη, cap. xxv, v. 24. -- ²1 Corinth ‚ cap. vm, v. ι. —-³ Apoc„ cap. xxn, v. 11.
11 93

