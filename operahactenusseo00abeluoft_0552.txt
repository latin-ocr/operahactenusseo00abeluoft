542 PETRI ABAELARDI

est, sicut hocloco principaliter, et fortasse eodem modo dici videri posset, nisi
quod ibi interseritur quod et Filius ex Patre natus sit proprie, sicut et Spiritus
a Patre proprie dicitur esse⁸P Dictum quippe ibidem est : Filius non ex semet-
ipso natus est, sed ex Patre natus est proprie, non in tempore, sed semper:
non aliunde , sed de sua substantia3 non de aliena, sed de sua propria. At vero
si eodem modo et in Filio et in Spiritu sancto accipitur proprie, cum hic scilicet
proprie nasci ex Patre, et ille proprie procedere dicatur ex Patre3 et tale sit
dicere proprie, ac si diceretur principaliter3 quo modo Filium ex Patre princi-
paliter nasci dicemus, cum ex eo solo natus sit? Nisi forte cum ibidem statim
additum sit, non temporaliter, sed semper, respectu temporalis generationis
ejusdem Filii, id dictum sit, ut videlicet haec principalis et prima sit quae est
aeterna, per quam ab aequalitate Patris non receditur; illa vero quasi posterior
et temporalis secundum quam minor Patre Filius ipse dicitur. Possumus et
dicere in eo Filium ex Patre proprie natum esse sive genitum, quod naturalis
ejus sit Filius, non adoptivus, sicut et statim determinatur, cum subditur non
alium, sed de sua substantia. Sed et secundum hoc quod juxta philosophos
nata sive genita omnia dicuntur, quae ab aliquo habent esse, proprie Filius solus
ex Patre natus est : quia solus ipse nascendo ex ipsa Patris substantia est. Spi-
ritus vero sanctus, secundum hoc, ex solo Patre proprie procedere dicitur,
quod ab eo sic procedit, quasi a summo principio, quod videlicet ab alio non
est. Inde enim aliquid proprie procedere dicitur, unde primo venire 'ac
moveri coepit, sicut lacus ex fonte, non ex rivo, sed per rivum, in quem a fonte
emissus per eum transiit, ac pervenit in stagnum. Sic et Spiritus sanctus ex
Patre proprie procedere dicitur, quasi a summa origine, quae scilicet aliunde
non sit, et ab ipso in Filium quasi in rivum : quia et quod habet Filius, ab
ipso habet a quo et hoc ipsum habet quod ipse est. et per Filium ad nos tan·-
dem quasi in stagnum hujus saeculi. Quippe qui omnia in Sapientia facit ac
disponit, etin hac ipsa sapientia sua Spiritum tribuit suorum distributorem
donorum non improvide vel inconsiderate. Unde et beatus Hilarius Spiri-
tum a Patre per Filium magis quam a Patre et Filio procedere seu esse sicut
et mitti perhibet, ita ad Deum Patrem de Spiritu ipso et Filio loquens in XII
de Trinitate libro, « ln sancto Spiritu tuo ex te profecto et per eum misso. »

⁰ Caritas Dei, qua se per creaturas ad effectum extendit, id est bona ejus erga eas vo-
luntas, tam in eis condendis quam disponendis, qua videlicet Deus non solum bonum vult,
sed etiam bene, ut rationalis monstretur, ex Patre procedere dicitur et Filio, hoc est in
illis quasi primordium et causam suoe existentiae habere, cum ex eo Deus rationaliter velit

quicquid de condendis vel disponendis creaturis instituit3 quia et potentiam et solertiam in
his vel condendis vel disponendis plenam obtinet.

