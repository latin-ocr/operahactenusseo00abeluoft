FRAGMENTA THEOLOGlAE CHRISTlANAE. 805

nabiliter* datur illi potius quam isti. Si potest disturbare malum aliquod Deus,
quod non disturbat, videtur consentiens esse. [Quis autem negare audeat,
quod non possit Deus eum qui damnandus est salvara...]

[SOLUTIO. Eo itaque more quo de Deo disserere coepimus, innitentes, quid
et nobis super boc visum sit, sine aliqua obstinationis assertione proferamus.
Visum autem itaque nobis est Deum qui summe bonus est, nec in sua cre-
scere¹ vel minui bonitate potest, quam naturaliter ac substantialiter ex seipso,
non nostro modo per actus habet, sed ex ipsa sua et ineffabili bonitate, adeo
semper, ut humano modo loquar, accensum ut quae vult, necessario velit, et
quae facit, necessario faciat. Non enim carere sua potest bona voluntate quam
habet, cum sit naturalis et coaeterna, non adventitia, sicut nostra est nobis;
et omne quod in natura est divinitatis, necessario ei atque omnibus modis
inevitabiliter inest, utpote justitia, pietas, misericordia, et quaecumque erga
creaturas bona voluntas. Qui itaque necessario tantum bonus est, quantum bonus

“ est, nec minui potest ⁴in bonitate, necesse est ut tam bene velit de singulis

quam bene vult3 et tam bene singula tractet quantum potest. Alioquin, juxta
etiam Platonem, aemulus esset nec perfecte benignus. Quod si eam quam habet
voluntatem faciendi aliquid necessario habet, nec illa unquam efficacia possit
carere, necesse est ut ea necessario faciat quae ejus voluntatem necessario
comitantur. Quidquid itaque sacit, sicut necessario vult, ita necessario facit.
Tanta quippe est ejus bonitas ut cum necessario ad bona quae potest facienda
compellat, nec omnino possit abstinere, quin bona quae potest efficiat, et quo
melius potest vel citius potest. Unde et in laudem ejus dicitur de his quoque
quae diu distulit, quia non tardabit. Nemo enim tardare in aliquo dicendus est,
quod ideo differt ut convenientius fiat : sed is tantum tardare dicendus est, qui
dum facere debet, non facit3 nam et differre sicut auferre bonum quod possis,
non est bonitatis perfectae, hoc est, ut quod jam faciendum esse censeas, in
futurum disseras, cum Jam aeque possis iu futuro. Necessario itaque Deus
mundum esse voluit ac fecit, nec otiosus extitit qui eum, priusquam fecit,
facere non potuit, quia priusquam ‘secit, fieri eum non oportuit. Si enim prius
fecisset, utique et prius eum lieri oportuisset, quia facere quidquam uisi op-
portunum non potest, immo nisi optimum, id est, tam bonum quantumcum-
que convenit, quod suo alto reservatur consilio¹‚ ] in quo omnium naturarum
esse et rationes aeternaliter atque incommutabiliter constituit. Siquis tamen et
de hoc rationem exigat quare Deum velle non oportuerit aut facere ut semper
cum eo mundus esset vel quod ejus beatitudinem participaret creaturae, ut

¹ Tosti exercere. — ² Vide supra, pag. 565 hujus voluminis.

