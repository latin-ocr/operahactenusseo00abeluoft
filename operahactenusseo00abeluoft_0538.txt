528 PETRI ABAELARDI

non tempore, sed proprietate naturae, ut sol diem. Ipse etiam Augustinus hanc
secutus rationem omnem causam efficientem dicit capitulo xxx, libri Quaeru
scionum LXXXIII, his verbis¹ : « Qui quaerit cur Deus voluerit mundum facere,
causam quaerit voluntatis Dei. Sed omnis causa efficiens est3 omne autem effi-
ciens majus est, quam id quod efficitur. Nihil autem majus voluntate Dei. Non
ergo ejus causa quaerenda est. » Qua quidem ratione manifeste convincitur, nec
Deum Patrem esse causam Filii, cum videlicet nec ipsum efficiat, quem nullo
modo facit, sed tantummodo gignit3 nec major eo sit, nisi forte secundum
carnis susceptionem. Quomodo etiam dicemus principium vel originem habere
id quod aeternum est? AEternas vero et coaeternas sibi esse tres personas certum
est. Non est itaque altera alterius principium, sed unaquaeque sineprincipio
est, quia aeterna est, et omnium aliarum rerum principium. Quippe quod
aeternum, sicut in tertio Topicorum Boetius definit, origine caret, hoc est prin-
cipio. Nec illud quidem obest, quod dicimus Deum Patrem principium :sine
principio, et Filium principium de principio, -hoc est de Patre qui est principium
omnium creaturarum3 quippe cum dicimus de principio, non addimus suo, ut
non Filii principium intelligatur Pater, sed creaturarum omnium, sicut et
Filius ipse, qui de semet ait² : « Principium qui et loquor vobis. >› Sed fortassis
dicis nulla ratione dicendum esse hanc personam esse ex illa, sed non e con-
verso, nisi illa hujus quaedam causa sit atque origo sive principium, praesertim
cum hanc ex illa nasci dicamus, quod est oriri, a quo origo dicta est. Cui
quidem rationi ipsi quoque doctores catholici plurimum suffragari videntur,
ubi nonnumquam ipsum Patrem causam Filii, seu principium duarum aliarum
personarum dicunt, necnon tam Patrem ipsum quam Filium esse principium
Spiritus Sancti, quippe qui ex ipsis est, non per generationem, sed per pro-
cessionem , et tam Patrem Filii, quam Filium Spiritus Sancti caput esse. ,Unde
, Augustinus libro (Jaaestc'onam LXXXIII, capitulo xvi1³, de Filio Dei disserens:
« Deus, inquit, omnium quae sunt, causa est.Quod autem omniumrerum causa
est, etiam Sapientiae suae causa est ι nec umquam Deus sine sapientia. Suae
igitur sempiternae Sapientiae causa est sempiterna , nec tempore prior est quam
sua Sapientia. 2> De, Orfiodooea Fide capitulo 1⁴.- « Credimus„ inquit, unum-esse
Deum Patrem et Filium et Spiritum Sanctum. Patrem eo quod habeat Filium ,
Filium eo quod habeat Patrem; Spiritum Sanctum eo quod sit ex Patre et
Filio. Pater ergo principium Deitatis, a quo Filius natus, a quo Spiritus sanctus
non natus, quia non est Filius, neque ingenitus, quia non est Pater, neque

¹ Cap. xxviii, Opp. t. Vl. —-— ² Joan., cap. vm, v. 25. ζ- ³ Cap. xvt, Opp. t. Vl. - ⁴ Gennad„ de Dominae,
flectes.. cap. ι.

