DIALOGUS. 689

Hunc enim operum nostrorum, ut supra quoque meminimus, finem esse con-
venit, ut non tam propria quam communia quaerat quisque commoda, nec

tam sibi quam omnibus vivat, juxta illud videlicet, quod in laude Catonis
Lucanus decantat¹ :

Uni quippe vacat studiis odiisque carenti,
Humanum lugere genus.. . .

Hi mores, haec duri immota Catonis
Secta fuit, servare modum finemque tenere,

Naturamque sequi, patriaeque impendere vitam,
Nec sibi sed toti genitum se credere mundo.

Et post aliqua :
Urbi pater est, urbique maritus

nnnnnnnnnnnn

In commune bonus.

Quippe quod propriis intendit commodis naturae est infirmae, quod alienis,
virtutis egregiae. Et parvi suam aestimare vitam debet, qui unius sui curam
gerens, propriis contentus est commodis, nec aliorum sibi meretur gratiam et
laudem. Imitari quisque pro modulo suo Deum debet, qui cum nullius egeat,
sui minime curam, sed omnium agit, nec sibi necessaria sed omnibus ministrat,
totius mundanae fabricae tanquam unius magnae reipublicae procurator. Sunt
qui partes justitiae ampliori numero non rerum, sed nominum distinguentes,
plerasque a nobis uno comprehensas vocabulo pluribus distinguunt, et quod
in toto conclusum est, in partes discernunt, pietatem scilicet erga parentes,
amicitiam id est benevolentiam erga eos qui nos diligunt, ipsorum causa magis
quam sperandi alicujus commodi, cum pari eorum erga nos voluntate, gratia
in remuneratione beneficiorum. Sed tria haec profecto beneficentiae supponi
constat, per quam videlicet animus ad quaelibet debita beneficentia impen-
denda tam parentibus scilicet, quam ceteris promptus est.

De naturali atque pusitiva justitia.

Oportet autem in his, quae ad justitiam pertinent, non solum naturalis, verum
etiam positivae justitiae tramitem non excedi. Jus quippe aliud naturale, aliud
positivum dicitur. Naturale quidem jus est, quod opere complendum esse ipsa
quae omnibus naturaliter inest ratio persuadet, et idcirco apud omnes per-
manet, ut Deum colere, parentes amare, perversos punire, et quorumcunque
observantia omnibus est necessaria, ut nulla umquam sine illis merita suffi-

¹ Pharsal., lib. 11, v. 377 et sqq.; 388 et sqq.
u 87

