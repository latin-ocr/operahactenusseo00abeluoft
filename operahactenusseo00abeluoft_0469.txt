ΤΗ EOLOGlA CHRISTIANA. 459

inhabitatio sensum multa cogitantem, et difficile aestimabimus quae in terra
sunt, et quae in prospectu sunt inveniemus cum labore. Quae in coelis sunt
autem quis investigabit? ›v—llle, inquam, maximus ac studiosissimus naturae
indagator, cui incomparabiles opes, cui pacem ac sospitatem continuam , is
quoque qui sapientiam ei largitus est contulit, ne qua forte necessitatis sol·
licitudo, ne qua periculorum instantia studium ejus praepediret. De hujus
quidem sapientia ac studio liber tertius Regum sic continet¹z « Et praecede-
bat sapientia Salomonis sapientiam omnium Orientalium et AEgyptiorum3 et
erat sapientior cunctis hominibus, et nominatus universis gentibus per cir-
cuitum. Locutus est quoque tria millia parabolas3 et fuerunt carmina ejus

quinque millia3 et disputavit super ligna a cedro quae est in Libano usque
ad hysopum quae egreditur de pariete, et disseruit de jumentis et volucribus,

et reptilibus, et piscibus. Et veniebant de cunctis populis ad audiendam sapien-
tiam Salomonis, et ab universis regionibus terrae. » De cujus etiam incompa-
rabili divitiarum affluentia inter caetera eodem subscriptum est libro' : « Sed et
universa vasa, de quibus potabat rex Salomon, erant argentea, et universa
suppellex domus saltus Libani de auro purissimo. Non erat argentum, nec
alicujus pretii putabatur in diebus Salomonis. 2> Item post pauca⁸ ε κ Fecitque
ut tanta esset abundantia argenti in Jerusalem, quanta lapidum et cedrorum
praebuit multitudinem, quasi sicomoros quae nascuntur in campestribus. » Mirae
quidem opes Salomonis, mira opera quae construxit, sed mirabilior sapientia,
quae cum modico praeesset regno, tantas congregavit. Quem etiam per exorcismos
quos invenit, seu per quasdam naturae rerum vires occultas quas cognovit,
daemonibus quoque ipsis certum est dominari. Sic in octavo Judazcae Antiqui-
tatz's libro Josephus narrat, et seipsum id visu probasse perhibet, abstracto
videlicet daemonio per nares cujusdam quem vexabat, immisso annulo ipsius
naribus, cui suberat radix Salomonis. Cum itaque tantae excellentia sapientiae
cunctas res adeo difficiles esse intelligat, ut explicari sermone nullatenus possint,
quasi illud philosophicum et ipse clamet, «Latet omne verum,» perpende,
quisquis es, quanta praesumtio sit de eo, quod cuncta transcendit humana,
discutere ratione, nec aliter acquiescere velle, donec ea quae dicuntur, aut ex
sensu aut ratione humana sint manifesta, quod est penitus fidem et spem tol-
lere, cum utramque de non apparentibus esse constet. Unde Ambrosius, α Si
ratione convincor, fidem abnuo. »ι Et Apostolus⁴, «Fides, inquit, est substantia
sperandarum rerum, argumentum non apparentium. » Et alihi⁵ : « Spes autem

¹ Re9.1u, cap. ιν, v. 30. -—- ² Περ. 111, cap. x, v.2l. — ³ 1bid.‚ v. 27. - ⁴ Hebr„ cap. xi, v. 1. — ⁵ Rom,
cap. vm, v. 24.

