594 PETRI ABAELARDI

nisque libertate in scientia morali ac in theologia usum esse, opinionem istam certe non
fefellit liber ab eruditissimo viro in lucem editus. Nusquam enim Abaelardus curio-
sum se magis, sagacem, indocilemque praebuit, nusquam a priorum vestigiis discessit
liberius, quam in >parte hujus operis non satis cognita in qua actus ad conscientiam vere
spectantes secernit separatque a caeten‘s animi affectibus, ita ut peccatum non in pravis
de honesto judicando opinionibus quibus homo abripitur, neque etiam 111 ipso facinore
atque actu, sed in certa tantum voluntate versari contendat, neque aliam esse normam
qua liceat actus ullius honestatem seu pravitatem metiri. Constat vero eum illam opi·
nionem tuendo, ultra quam satis est processisse, et in errores incidisse qui et D. Ber-
nardi et omnium christianae fidei adhaerentium vituperationem merito moverunt. Etenim
usque adeo persuasum habet, quum de rebus iis agitur quae ad honestum pertinent, omne
momentum esse in voluntate, nullum vero in actu ipso, ut, si ei credideris, abominanda
alias facinora fiant non inhonesta, dummodo ea homines bona mente vel per ignorantiam
patraverint, et ιι ipsi insectatores Christi sanctorumque quos persequendos credebant
gravius, inquit, peccassent, si contra conscientiam iis pepercissent. u

B. Pezius non totum opus Abaelardi prae manibus habuit; nam in ea parte quam in
lucem edidit, non omnes quaestiones instituuntur quas in Commentario de Beato Paulo
noster se in Ethicam reservare declaravit. Praeterea Catalogus Librorum Mss. Angliae et
Hiberniae¹ fragmentum alterius libri memorat, quo manifestum est opus illud vel
duobus, vel pluribus etiam libris constitisse. Hoc fragmentum nobis comparavimus, ut
truncatum libellum possimus resarcire, et Abaelardi opera hac saltem parte quam minime
claudicarent ε 10111111 vero una tantum pagina continebatur in codice qui supplementum
Introductionis Theologiae 1101115 suppeditaverat. Non dubitavimus tamen illud edere post
librum primum a B. Pezio publici juris factum, nihil negligendum rati ut Abaelardi opi-
nionibus lucem possemus afferre.

Quum E thicam commentarii de D. Paulo jam polliceantur, hanc postea compositam
fuisse satis liquet. An Theologiam Christianam tempore pariter secuta sit , ut existimat
Dom. Clemens², non possumus affirmare; nempe locus in cap. xxn1 Etkicae allatus
quo scriptor doctissimus innititur, non ad Theologiam Christianam, ut ille arbitrabatur,
sed ad Introductionem Theologiae est referendus.

 

PROLOGUS.

Mores dicimus animi vitia vel virtutes quae nos ad mala vel bona opera pronos
efficiunt. Sunt autem vitia seu bona non tantum animi, sed etiam corporis, ut
debilitas corporis, vel fortitudo quam vires appellamus3 pigredo vel velocitas3
claudicatio vel rectitud03 caecitas vel visio. Unde ad differentiam talium, cum
dicimus vitia, praemisimus : animi. Haec autem vitia scilicet animi, contraria

sunt virtutibus, ut injustitia justitiae, ignavia constantiae, intemperantia tem-
perantiae..

1 oxoniae 1692, in-sol. - ² Hist. litter„ t. ΧΠ, pag. 126.

