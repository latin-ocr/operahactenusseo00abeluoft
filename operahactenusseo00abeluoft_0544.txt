534 PETRI ABAELARD!

est enim nasci, aliud natum esse. Ac per hoc numquam Filius, si numquam
natus. Et si semper Filius, semper igitur natus. » Hinc et illud Gregorii, qui, ait
in Moralibas, libro XXlX¹ : « Dominus Deus ‹hastis-CHRISTUS in eo quod virtus
et sapientia Dei est, de Patre ante tempora natus est, vel potius, quia nec coepit
nasci, nec desiit, dicamus verius semper natus. Non autem possumus dicere
semper nascitur, ne imperfectus esse videatur. At vero ut aeternus designari
valeat et perfectus, et « semper» dicamus, et «natus, » quatenus et «natus» ad
perfectionem pertineat, et «semper» ad aeternitatem : quam—vis hoc ipsum
quod perfectum dicimus, multum ab illius expressione veritatis deviamus; quia
quod sactum non est, nec potest dici perfectum. Et tamen infirmitatis nostrae
verbis Dominus condescendens ², « Estote, inquit, perfecti, sicut et Pater vester
coelestis perfectus est. » Quod vero B. Augustinus de semper nascente et semper
nato dixerit in illo Quaestionum LXXXIII libro, juxta consuetam verborum
significationem dictum puto, quod fortasse aliquis illam quaestionem movens,
nasci et natum eo modo sumserit , quo de generat-ionibus nostris agimus„ Tunc
enim nasci dicimus, cum nondum completa est nativitas, sed inchoata3 tunc
vero natum, quando jam perfecta est. Cum ergo quis ita verba accipiens quae-
stionem hujusmodi moverit, non incongrue sanctus vir, servata eadem ver-
borum acceptione, eisdem satisfecit verbis, praeferendo scilicet completam et
perfectam generationem, quam Filio Dei ascribit inchoate et nondum complete.
Et tale est quod dicit quod melior est nativitas quae numquam inchoata semper
est perfecta, quam esset aliqua quae inchoata semper perseveraret imperfecta.
Quod vero dicitur Filius esse ex substantia Patris, tantumdem hoc loco sonat
esse ex substantia Patris quantum gigni ex Patre, ab eo quod translatum quod
in nostris generationibus is qui gignitur, in eo de substantia Patris esse dicitur3
quod in ipsa generatione humani corporis traductum est et conversum aliquid
de ipsa substantia corporis Patris in corpus Filii. Cum ergo tale sit Filium
esse ex substantia Patris, ac si dicatur gigni ex Patre, sicut ex solo Patre ,gi-
gnitur, ita solummodo ex substantia Patris esse dicitur, non etiam ex substantia⁸
vel Spiritus sancti, quod esset a seipso gigni sive a Spiritu sancto. Gregorius
in Job libro xxxiv, ε( Lingua mea calamus scribae'·. n Quod loquimur transit,
quod scribimus permanet. Lingua Patris scribae calamus dicitur, quia ab eo
Verbum illius coaeternum ac sine transitu generatur. » Ambrosius de Fide ad
Gratianum imperatorem : «Non haec sunt in Deo corporalibus aestimanda.
incomprehensibiliter generatur Filius. Impassibiliter generat Pater, et tamen

¹ Gregor. Moral.‚ lib. XXIX, cap. Ι. - ² Matth., cap. ν, v. 43. — ³ For-t. Addendum filii. — ⁴ Psalm. xmv,
v. 2.

