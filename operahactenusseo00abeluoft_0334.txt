LIBER QUINTUS.

«Nemini quidquam debeatis,» id est ita ab omnibus debitis absolvite, ut
nihil praeter caritatem debere vos recognoscatis. Quae sic semper est solvenda
ut semper debeatur, et sic semper est impendenda, ut tunc maxime retineatur
cum impenditur. Pecunia autem cum persolvitur, ei cui redditur accedit, et a
reddente discedit. Diligere alterum est ei propter ipsum bene optare. « Invicem,»
id est inter vos ut sit mutua dilectio. Proximum intellige omnem hominem qui
humanitatis natura nobis conjunctus est, et ex eodem patre Adam communem
nobiscum dicit originem ε si enim Apostolus proximum intelligat Judaeum
tantum, secundum quod in lege dicitur¹ z «Non foenerabis proximo tuo, sed
alieno : >2 nequaquam stare potest quod ait, eum qui diligit proximum non adul-
terari, etc. cum videlicet haec etiam committi in infidelibus possint. «Legem »
Moysis dicit ubi quae subjungit praecepta continentur. « Nam non adulterabis. υ
Adulterari sive moechari pro omni illicito concubitu lex ponere videtur; alioquin
nusquam illam fornicationem excluderet, quae ab eis committitur qui conjugati
non sunt. Cum itaque dicit, <c non adulterabis, >2 speciem pro genere ponit, sicut

e converso subdit ε «Non occides, 2> genus pro specie. Non enim occidi ab
homine bestiam, sed hominem vetat. Tunc autem homo hominem occidit, non

Deus per eum, ut supra quoque innuimus, quando id propria gerit voluntate,
non divinae legis sanctione constrictus, de qua quidem injusta occisione Dominus
Petrum instruens ait² : «Qui acceperit gladium, gladio peribit. n Qui per se
acceperit ait, non cui a potestate traditur, ad justitiam scilicet exercendam, gladio
perire dignus est. Tunc etiam ipse tantummodo absque Deo id facit, id est cum
ad propriam voluntatem implendam, non ad justitiam exercendam, id agens, ho-
micida sit. Unde Augustinus, Quaestionum in Exodam cap. xx ε ε( Cum minister
judicis occidit eum quem lex jussit occidi, profecto si id sponte faciat, homicida
est, etsi eum occidat quem scit a judice occidi debuisse.» «Non furaberis, υ
id est non fraudulenter aliena tolles. Non enim Hebraei furtum fecerunt, cum
jussu divino AEgyptios spoliaverunt ab his quae Dei magis quam ipsorum erant.
«Falsum testimonium, » contra conscientiam scilicet loquendo. « Non concu-
pisces » aliena, scilicet non tantummodo non tolles. « Et si» mandatum subaudi
dilectionis in hoc praecepto completur, « diliges, etc. υ Aliud est dicere sicut te,

¹ Denter. , cap. xxm, v. 19. - ² natm , cap. xxvi, v. 52.

