104 PETRI ABAELARDI

symbolo ipse quoque in processione Spiritus solum commemorat Patrem, his
quidem verbis ε « Et in Spiritum sanctum Dominum et vivificatorem ex Patre
procedentem, cum Patre et Filio coadorandum et conglorificandum, etc. » ln
quanta autem reverentia illa principalia Concilia tenenda sint beatus diligenter
aperit Gregorius, qui se ea tanquam quatuor Evangelia suscipere et venerari
profitetur, unde et eorum verbiS, non magis quam evangelicis, vel addere aliud
vel substrahere permittit, ita Constantino Episcopo Mediolanensi de uno eorum
scribens¹ : « Nos auctore veritate, et teste couscientia, fatemur fidem Chalcedonen-
sis symboli illibatam per omnia custodire, nihilque eJus definitioni addere, nihil
subtrahere audere. Sed si quis contra eam ejusdem synodi fidem, sive plus
minusve ad sapiendum usurpare appetit, eum, omni dilatione postposita, ana-
thematizavimus, atque a sinu Ecclesiae matris alienum esse decrevimus. » Sed pro-
fecto curn interdicitur, ne quis aliter doceat aut praedicet Catholicam fidem quam
in praedictis continetur Conciliis, aliter dictum puto, non secundum verborum
diversitatem, sed secundum fidei diversitatem. Ac si dicatur :Aliter-3 hoc est
contrario modo, non diverso verborum sono, quia et nos Latine dicimus quod
illi Graece. Sicut ergo diversum pro opposito dicitur, ita diverso modo quod est
aliter pro opposito modo non incongrue sumitur. Alioquin cum unumquodque
illorum Conciliorum proprium composuerit atque instituerit symbolum, sintque
ipsa symbola ab invicem verbis diversa, ac fortasse quibusdam sententiis, cum
unum nonnunquam contineat quod alterum non habeat, profecto anathematis
reus esset, qui uno recepto , caetera symbola confitendo recitaret vel reciperet.
Eadem ratione rei teneremur ex supplemento Evangelii additi, cum in Deutero-
nomio Moyses dicat2: « Quod praecipio tibi hoc tantum Domino facias, nec
quidquam addas vel minuas. » Addi itaque prohibuit contrarium aliquid, non
quod perfectioni deesset, suppleri. Quamvis etiam possit intelligi, ut omnino pro-
hibeatur homo ex se ipso verbis aliquid supplere. Tunc vero homo ex se aliquid
adderet, si hoc ex sensu suo, non ex inspiratione Spiritus praesumeret, de quo
quidem Spiritu est scriptum³: « Non enim vos estis qui loquimini, sed Spiritus
patris vestri qui loquitur in vobis. » Multa etiam de miraculis sanctorum, et de
his quae sancti Patres post Apostolos scripserunt, praedicamus, cum tamen Apo-
stolus dicat ad Galatas scribens⁴z α Licet nos aut Angelus de coelo evangelizaret
vobis praeter id quod evangelizamus vobis, anathema sit, sicut praedixi, et nunc
iterum dico, si quis vobis evangelizaverit praeter id quod accepistis, anathema
sit. » Quod autem opponunt Graeci evangelicam traditionem ad integram fidei
disciplinam sufficere, nec quidquam ulterius addendum esse, praeter ea quae in

‘Epist-2 lib. IV, epist. 11¹. - ² Deut. , cap. xu, v. 32.·-³Matth.‚ cap. x. v. 20. — ⁴ Galat„ cap. 1, v. 8.

