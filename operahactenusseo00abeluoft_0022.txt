1 2 PETRI ABAELARDI

Solum vero hoc nomen , quod est persona, pluraliter proferimus, cum videlicet
plures proferimus personas, non Deos aut dominos nec ullam in caeteris plurali-
tatem recipimus. Unde Augustinus de Trinitate, lib. Vll, cap. vn¹ ε « Pater ad
se dicitur persona, non ad Filium vel Spiritum. » Item : (ε Hoc solum non est,
quod, cum dicatur de singulis ad se, pluraliter non singulariter accipitur in summa.
Dicimus itaque: Pater est persona, et Filius est persona, Spiritus sanctus persona ;‹
Pater tamen et Filius et Spiritus sanctus non sunt una persona, sed plures, υ
Quarum quidem tamen personarum sicut eadem prorsus est substantia, ita
indeterminans est gloria, indivisa operatio ac voluntas.

Hac' autem fidei summa circa unitatem ac trinitatem proposita, superest ut
adversus inquisitiones dubitantium , congruis eam³ similitudinum exemplis
defendamus atque astruamus. Quid enim ad doctrinam loqui proficit, si quod
docere volumus exponi non potest ut intelligatur Ρ Quod diligenter beatus atten-
dens Augustinus cum difficillimum de Trinitate illum exponere vellet locum,
quod videlicet Evangelista Joannes exorsus est, dicens⁶z ε( In principio erat
Verbum, et Verbum erat apud Deum, et Deus erat Verbum3 >³ «Hoc inquit, ani·
malis homo non percipit. Quid ergo fratres? Silebimus hinc Ρ Quare ergo
scribitur, si siletur? aut quare auditur, si non exponitur? Sed ut quid expo-
nitur , si non intelligitur? Itaque quoniam rursus non dubito in numero vestro
quosdam esse, a quibus possit non solum expositum capi, sed antequam ex-
ponatur intelligi3 non fraudabo eos qui possunt capere, dum timeo superfluus
esse auribus eorum qui non possunt capere. >2

Primum itaque nobis disserendum occurrit, quid sibi velit in una divinitatis
natura personarum ista distinctiO, ut eadem scilicet Pater, eadem Filius, eadem
Spiritus sanctus sit appellata. Deinde qualiter una penitus et individua perma-
nente substantia , Trinitas personarum queat assignari, et quod de unitate ac
Trinitate divina ante proposuimus, contra vehementes philosophicas impugna-
tiones defendi. Videtur autem nobis suprapositis trium personarum nominibus
summi boni perfectio diligenter esse descripta , ut cum videlicet praedicatur Deus
esse Pater et Filius et Spiritus sanctus , eum summum bonum atque in omnibus
perfectum hac distinctione Trinitatis intelligamus.

Patris quippe nomine divinae majestatis potentia designatur, qua videlicet
quidquid velit efficere potest ‚ unde Augustinus in Enchirz'dtbn¹⁵: « Neque enim
veraciter vocatur omnipotens , nisi quoniam quaecunque vult potest, nec volun-
ate cujuspiam creaturae voluntatis omnipotentis impeditur effectus. >2 Idem in

¹ Opp., t. vm, col. 861. — ² Nunc autem. Cod. Vict. —³ Sic. cod. Vict. Conqruis etiam similitudinum Ami).-
⁴ Joau., cap. 1. v. 1. - ⁵ Opp... t. Vl, col. 232.

