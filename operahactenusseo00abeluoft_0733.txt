EXPOSITIO SUPER PSALTERIUM. 723

quippe est opprobrium non accipere adversus proximum ¹, et quoe dubia sunt,
’ in meliorem partem interpretari, et illam semper Dominicoe pietatis sententiam
attendere’ : α Nolite judicare, et non judicabimini: nolite condemnare, et non
condemnabimini. n

EXPOSITIO SUPER PSALTERIUM.

Petri Abaelardi Expositionem super Epistolas Pauli et super Psalterium ab Oudino‘,
F abricio* et aliis memoratam, nondum autem typis mandatam Bibliotheca Regia Pari·
siensis asservat in Codice 2543, membranaceo, sexcentis circiter annis exarato. Notulae
autem sunt breves et quae litteram tantum spectant, non commentarius vere philosophicus,
ubi aliquid sperare possis aut alte indagatum aut solerter et acute expositum. Constat
autem libros quinque Commentariorum in Epistolam D. Pauli ad Romanos qui supra
leguntur, prorsus alios esse ac jejunam et siccam expositionem illic repertam. Opus igitur
cum parum luce dignum videretur , pauca tantum speciminis loco publici juris facere
decrevimus.

Pnonocus. Omnis divina Scriptura vel pertinet ad historiam, vel ad moralita-
tem, vel ad misticum intellectum. Est autem intelligendum quod quadam per-
mistione alterna, persaepe et historia in moralitate, et moralitas in historia, et mis-
ticus intellectus invenitur. Ad misticum vero intellectum pertinet prophetia. Est
autem prophetia inspiratio divina quae per visiones, vel per facta, vel per dicta
quorumdam incommutabili veritate eventus rerum ostendit. Per visiones ut per
Ezechiel, et Daniel, et Evangelistae Johannis visionem. Per facta, ut per immo-
lationem Abrahae, in qua divinitas et humanitas domini nostri Jesu intelligitur3
per arietem enim immolatum, humanitas Christi, id est caro Christi passa
significatum per lsaac vero reservatum· et illesum, ipsa Christi divinitas in
passione carnis fuisse illesa cognoscitur. Per dicta eventus rerum incommuta-
bili veritate ostendit, ut ista prophetia. Est autem prophetia aliquando de prae·
terito, aliquando de praesenti , aliquando de futuro. De praeterito, ut Moises, di-
vina inspiratione refectuS‚ mundi dispositionem philosophando ostendit, dicens:
« In principio creavit Deus coelum et terram. » De praesenti, ut τ α Ecce agnus

⁷⁴ ¹ Psalm. xiv, v. 3. — ² Μαῖα», cap. vn, v. 1. — ³ comment. de scriptor. Eva-les„ t. 11, p. 1170, — ⁴ Biblioth.
med. et inf. Latina„ t. lv, p. 234.

