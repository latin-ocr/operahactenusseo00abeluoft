440 PETRI ABAELARDI

dum sibi sit vel dimittendum, licet aeque utrumque in nostra sit potestate, libe-
rum nequaquam est arbitrium. Etsi enim bruta animalia quaedam per voluntatem
suam facere possunt vel dimittere3 quia tamen judicio rationis carent, liberum
non habent arbitrium. Si quis etiam tale quid velit ac disponit facere, quod in
ejus non sit potestate, vel quod sine dispositione ipsius aeque fieret , in hoc libe-
rum arbitrium non habet. Verbi gratia, saepe talia 1105 facere proponimus, quae
decepti nos posse implere confidimus, et nonnunquam nitimur vel desideramus
ut ea fiant, quae non minus fierent absque nostro proposito. Veluti siqui diutinis
poenis mori cogantur, et morte ipsa cruciatus finire desiderent, et ad hoc nitan-
tur, nequaquam‚ cum id accidit, ex‘libero suo arbitrio assequuntur3 quod vide-
licet non minus contingeret eis etiam nihil inde praemeditantibus. Et haec quidem
liberi arbitrii definitio nullatenus in Deum cadit , sed in eos tantum qui volunta-
tem mutare, et in contraria possunt deflectere3 ut videlicet in eorum sit pote-
state id quod eligitur tam dimittere quam facere. Denique et nonnulli liberum ad
1100 reduxerunt arbitrium , ut his tantum ipsi concedant quae et bene facere et
male possunt. Quorum opinionem beatus quoque* Hieronymus secutus Homilc'a
1113 (10 filio prodigo, inter caeteraysic ait : α 50105 Deus est in quo peccatum non
cadit; caetera, cum sint liberi arbitrii, in utrumque possunt suam deflectere vo-
luntatem. » At vero qui diligentius liberum arbitrium inspexerit , nulli benefacienti
hoc deesse dixerit3 maxime autem Deo, et his omnibus qui tanta beatitudine sunt
corroborati, ut jam in peccatum labi non queant. Quo enim quisque a peccato
remotior est, et ad honum pronior, tanto in eligendo bonum liberius habet ju-
dicium, quanto ab illaultima servitute peccati, de qua scriptum est¹ z ε( Qui facit
peccatum, servus est peccati, 11 longius absistit. Generaliter itaque ac verissime libe-
rum arbitrium dicitur, cum quilibet quod ex ratione decreverit, voluntarie ac sine
coactione adimplere valebit. Quae quidem libertas arbitrii tam Deo quam homini-
bus aeque indubitanter inest, quicunque tunc voluntatis facultate privati non sunt,
atque his praecipue, ut diximus, qui jam omnino non possunt peccare. Quamvis
enim peccare nequeant, anta bono quod faciunt minime se retrahere queant, quia
non oportet, non ideo tamen id alicujus coactionis necessitate agunt, quod utique,
si non vellent, nequaquam facere cogerentur. Quod et diligenter beatus attendens
Augustinus, lib. XXII, de Ciuitate Dei, his astruit verbis’ z « Sicut prima immorta-
litas s uit, quam peccando Adam perdidit, posse ‚uon mori, novissima erit non posse
mori; ita primum liberum arbitrium posse non peccare, novissimum non pec-
care posse. » Item : « Certe Deus ipse numquid, quoniam peccare non potest, ideo
liberum arbitrium habere negandus est? etc. 11 Quidquid itaque gerimus, sive

¹ Joan„ cap. vul, v. 34. — ⁴ Cap. xxx, opp-,t vn, eol. 701.

