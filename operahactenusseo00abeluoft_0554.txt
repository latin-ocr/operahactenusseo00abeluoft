544 PETRI ABAELARDI

exorsus¹ ε « Deus qui prima causa et est et vocatur, unus omnium quae sunt,
quaeque videntur esse, princeps et origo est. Hic superabundanti majestatis
foecunditate de se mentem creavit. Haec mens quae Noys vocatur, qua Patrem
inspicit, plenam similitudinem servat auctoris. Animam vero de se creat,
posteriora respiciens. Rursus anima Patrem qua intuetur induitur, ac paulatim
redigente respectu’ in fabricam corporum, in corporea ipsa degenerat. » Creari
autem sive nasci, hocloco Macrobius abusive protulit, sicut et in primo loco
determinavimus cum videlicet tam mentem ipsam quam animam creatam
dixerit ε mentem quidem ex Deo, hoc est Filium e'x Patre; et animam ex
mente, hoc est Spiritum ex Filio, ubi et utramque natam esse insinuat, cum
utrique Patrem assignat, Deum quidem menti, et rursum mentem ipsam animae.
Creari itaque sive nasci esse ex alio intelligit, ut tale sit quod ait hoc ex illo
nasci sive creari, quasi simpliciter diceret hoc ex illo esse. Sufficit autem phi-
losopho ad ostendendum animam ipsam tam ex Patre quam Filio esse, solum
memorasse hoc loco Filium, quia cum Filius ex ipso Patre sit, et Spiritus ipse
hoc est anima ipsa ex Filio esse assignatur, liquet profecto ipsam quoque ex
Patre esse, secundum quod et ipse eam Philosophus a Deo et Noy juxta sapientes
nominari supra inductus asseruit. Quod vero ait mentem esse ex foecunditate
majestatis, tale est ac si diceret Sapientiam ex ipsa omnipotentia esse natam.
Proprie namque majestas ac reverentia potentiae ascribi solet. Quod vero dicit,
quod mens qua Patrem inspicit similitudinem servat, ita dictum puto ac si
aperte dicat Filium ipsum in omni re, in qua similis est Patri, aequalem omnino
illi esse. Potens quippe est sicut et Pater et tantumdem Potens z bonus est sicut
et Pater, et aeque bonus. Sic et in ceteris in quibus habet similitudinem cum
Patre et aequalitatem habet. Non autem in omnibus similitudinem habet cum
Patre, cum ipse solus sit genitus et solus Pater genitor, quod quidem ad di-
stinctionem personarum attinet secundum proprietates earum. Secundum nos
etiam, qui solum Filium incarnatum credimus, in hoc uno Filium minorem
Patre, non aequalem dicimus. Noys posteriora respiciens animam creat, quia
Spiritus sanctus, qui ex Filio est, sive quaecumque anima ab ipso conditore
suo ducens exordium, hoc ipsum quod anima esb, id est vita creatarum rerum,
ex respectu quodam ipsius creatoris habet ; hoc est ex beneficio divinae Sapien-
tiae cuncta disponentis, ut in ipso respectu Dei divinum intelligatur beneficium.
Animaquippe ab animando, hoc est vivificando dicta est. Spiritus quidem
sanctus, ut in primo libro distinximus, quasi anima est, hoc est vita nostrarum
animarum, et nostrae animae quasi quaedam ejus corpora sunt, ab ipso scilicet

¹ Mat-rob. , In somn. Scipionis, lib. Ι, cap. xiv. - ² Ap. Macrob. regrediente respectu.

