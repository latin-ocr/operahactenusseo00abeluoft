556 PETRI ABAELARDl

Sed fortassis inquieS, quia quo melius est quodlibet bonum, ejus multipli-
catio melior esset, atque ita illud Summum Bonum quod dicitur Deus, melius
fore multiplicatum, quam unicum : et si ipsum extollere cupimus ac magnifi-
care, ⁴magis ipsum multiplex, quam simplex praedicandum esse. Sed ad hoc
primo respondendum arbitror, quod juxta hanc rationem, quanto plures praedi-
caverimus Deos, tanto amplius divinae gloriam excellentiae amplificabimus. Infi-
nitos itaque praedicari oporteret Deos, ut infinitam ejus gloriam magnificemus :
praesertim cum nulla sit ratio, qua ad certum numerum aliquem ea reduci ,
queat, quam juxta praedictam rationem tanto magis amplificabimus, quanto
amplius numerum ejus extenderimus. Atque ita plura esse summa bona quam
inferiora conveniret ε immo omnino infinita esse, ut nec eorum scientia esse
possit, quorum nullus in natura terminus occurreret, nec ipse etiam Deus ea
per scientiam comprehenderet, quae nullo naturae termino comprehenduntur.
Praeterea si plures sunt dii, quomodo deum quemcumque summum bonum
dicemus, cum aliquid majus sit ipso, ipsa videlicet deorum multitudo, quam
quislibet unus ex ea multitudine? Sed nec bonum dicendum esset, quod, ut jam
ostendimus, superfluum esset. Denique omnis multitudo totum quoddam est,
et omne totum propriis partibus posterius esse naturaliter constat : atque
omne quod simplicius est, tanto firmius esse necesse esse, cum omne compo-
situm natura dissolubile sit, et tanto infirmius, quam dissolutioni magis ob—
noxium. Quis etiam quodlibet bonum tanto pretiosius esse deneget, quanto
rarius, et eo magis gloriosum, quo magis est unicum? Unde et plerumque ea
etiam quae minus sunt necessaria aliis, raritate tamen sui eis omnino praeferuntur,
ut aurum ferro, piper frumento. Commendat itaque divinae gloriam excellentiae
ipsa quoque ejus singularitas, quae operum quoque ipsius maxima est com-
mendatio, tam in his faciendis, quam in eis disponendis atque regendis. Nulla
quippe tanta fieri concordia vel regi possunt, quanta illa quae unus tantum et
condit et regit.

Haec quidem ad adstruendam divinae singularitatem excellentiae pro rationibus
induci satis arbitror ; quibus et facile assentire quemque bonum existimo, qui
nulli invidus, omnium rerum commendationi plurimum congaudet. Magis
autem honestis quam necessariis rationibus nitimur; quoniam apud bonos id
semper praecipuum statuitur, quod ex honestate amplius commendatur, et ea
semper potior est rati0‚ quae ad honestatem amplius, quam ad necessitudinem
vergit, praesertim cum quae honesta sunt per se placeant, atque nos statim ad
se sua vi alliciant. Quam honestum vero sit ac salubre omnia ad unum opti-
mum tam rectorem quam conditorem spectare ; et cuncta potius ratione, quam
casu fieri 566 regi, nullus est cui propriae ratio non suggerat conscientiae. Quae

