THEOLOGlA CHRISTlANA. 42⁴

veneratoribus nulla retributio in lege de observatione legis juxta litteram
promissa aut expectanda est, nisi prosperitas terrena, ad quam toto inhiant
desiderio; quae quidem promissio iu Deuteronomio aperte continetur capi-
tulo xx1v et xxvm. At vero qui hic transitoria despiciunt, necesse est ut potiora
his aliqua sperent quae sunt aeterna, sicut philosophi et Christiani. Hinc et
supra Hieronymus consolationem Socratis induxit super condemnatione ejus
ad mortem immeritam, de promerenda immortalis animae beatitudine, ut tam in
fide Sanctae Trinitatis, quam in spe futurae beatitudinis conjunctos nobis fuisse
philosophosintelligamus, et eumdem utrisque tinem esse propositum ac bra-
vium ipsum, videlicet summum quod Deus est Bonum‘. Unde et cum superius
de ipso Socrate beatus ageret Augustinus, dictum est de eo inter cetera ¹ z ιι Hic
animum intendit ad hoc quod esset beatae vitae necessarium, propter quam
unam omnium philosophorum invigilasse ac laborasse videtur industria. υ Qui
etiam de discipulis Socratis adjecit dicens’: «Quorum certatim studium suit,
in quaestionum moralium disceptatione versari, ubi agitur de Summo Bono,
sine quo fieri beatus nullus potest. >› Ad hoc et illa pertinet exhortatio, quam
rectoribus reipublicae Tullius scribit, inducens scilicet avum Scipionis, cum eo
per somnum ita loquentem z «Sed quo sis, Africane, alacrior ad tutandam rem-
publicam, sic habeto :Omnibus qui patriam conservaverint certum esse in
coelo definitum locum, ubi beati aevo sempiterno fruantur. Nihil est illi principi
Deo qui omnem mundum regit, quod quidem in terris fiat, acceptius quam
concilia oaetusque hominum'jure sociati, quae civitates appellantur. »

Bene autem subdidit, ex his quae in terris fiant, hoe est in communi ho-
minum habitatione. quod ad activam referendum est vitam, quae in necessita-
tibus proximi, cum quo inhabitat, amore quoque ipsius laborat in terrenis, ut
habeat unde tribuat necessitatem patienti, et ei fructum sui commisceat laboris.
Majoris quippe meriti solitaria vita est contemplationis, qua nos nimius divini

² Hieronymus ad Paulinum presbyterum de omnibus divinae historiae libris t « Legi-
mus in veteribus historiis, quosdam lustrasse provincias, novos adiisse populos, maria
transisse, ut eos quos ex libris noverant, coram quoque viderent. Sic Pytagoras Mem-
phiticos vates, sic Plato AEgyptum et Architam Tarentinum eamque oram Italiae quae
quondam magna Groecia dicebatur, laboriosissime peragravit3 ut qui Athenis magister erat
et potem, cujusque doctrinam Academiae Gymnasia personabant, fieret peregrinus atque
discipulus, malens aliena verecunde discere, quam sua imprudenter ingerere. Denique
cum litteras quasi toto fugientes orbe persequitur, captus a piratis et venundatus, etiam
tyranno crudelissimo paruit, vinctus et servus. Tamen quia philosophus, major emente
se fuit. υ

¹ Aug„ de Citii.. Det, lib. Vlll, cap. ni. —— ² August, ibid.

