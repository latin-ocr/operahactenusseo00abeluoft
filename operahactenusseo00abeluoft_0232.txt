222 PETRI ABAELARDI

nister, vel ut illi appellant, propheta omnis circumcisus est. Litteras quoque
sacerdotales veterum AEgyptiorum nemo ‚discebat nisi circumcisus. Omnis
vates, omnis coeli, ut putant, infernique mystes et conscius apud eos esse
non creditur, nisi circumcisus fuerit. Hoc ergo apud nos turpe judicatis, quod
apud vos ita honestum habetur et magnum, ut coelestium infernorumque secreta
nonnisi per hujuscemodi insignia enuntiari nobis posse credatis. Unde si repli-
cetis historias vestras‘, invenietis non solum AEgyptiorum sacerdotes usos esse
circumcisione, sed etiam Arabas, et AEthiopaS, et Phoenices, aliosque quorum
studia erga hujusmodi superstitiones nobilius viguere. Haec dicta sunt adversus
Gentiles. N unc ad eos sermo dirigatur, qui Christo quidem credunt, sed legem
non recipiunt et Prophetas. Scriptum est in Epistola Petri¹, quia redempti
sumus pretioso sanguine Unigeniti, ab aliquo sine dubio empti cujus eramus
servi, qui et pretium proposuit quod voluit, ut dimitteret quod tenebat. Tenebat
autem nos diabolus, cui distracti fueramus peccatis nostris. Poposcit ergo pre-
tium nostrum sanguinem Christi. Unde donec Jesu daretur, necessarium fuit
eos qui instituebantur in lege, unumquemque pro se ad imitationem quamdam
suturae redemptionis, sanguinem suum dare. Et propterea nOS, pro quibus com·
pletum est pretium sanguinis Christi, non necesse habemus pro nobis pretium,
idest sanguinem circumcisionis offerre. Si ergo culpabile videturq-uod Deus inferri
jubet infantibus vulnera, hoc etiam in Christo factum culpabitis, qui et circum·
cisus est, et cum crucis poena sanguinem effudit. Quod vero circumcisionis hor-
rore difficilis ad religionem videtur accessus, difficilior multo videbitur ingressus
ad Evangelium; ubi non partem exiguam corporis, sed ipsam quisquis animam
ponere jubetur. Sed et exempla Martyrum secundum vos prohibebunt homines
accedere ad fidem. An eo magis creditur firma religio, quod nihil remissum ,
nihil delicatum pollicetur aut molle? Quod si et nihil sacramenti circumcisio
teneret, quid esset absurdi, si ad distinctionem caeterarum gentium, populus qui
sub lege Dei instruebatur, proprium aliquod gestaret insigne? Et si necessaria
visa est partis alicujus amputatio, quid tam conveniens fuit quam eam minuere,
quae videbatur obscena, et illa auferre quorum diminutio nihil ad officium cor-
poris impediret? Quod vero dicunt, quia si necessaria non erat pars· illa mem-
bri, a creatore fieri non debuit ε si necessaria sacta est, non debuit auferri:
interrogemus et nos, si necessariam dicant filiorum procreationem. Necessariam
sine dubio respondebunt. Erunt ergo culpabiles, qui continentiae et virginitatis
obtentu necessariis naturae officiis non ministrant. In summa vero dicendum
est, quod sicut necessariae erant multae hostiae, antequam una hostia agnus

¹1 Pena, cap. 1, v. 18.

