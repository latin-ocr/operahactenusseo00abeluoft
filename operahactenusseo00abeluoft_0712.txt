702 PETRI ABAELARDI

ubique, ut dicitis, Deus existens ubique beatitudine sua aeque fruatur, et ejus
visionis claritas, quibuscunque velit, sese, prout vult, pariter infundens, aeque
illos ubique beatos efficiat, nullo adminiculo, nulla loci qualitate vel propinqui-
tate ad hoc indigens, sed ex se penitus sufficiens, cum inquam Dominus ubique
per potentiam existens et quasi in uno loco suae majestatis mansionem con-
cludens, dicat, Coelum mihi sedes est, et omnes tam Novi quam Veteris Testa·
menti scriptores non aliam mundi partem nisi coelum ejus habitationi deputent,
non immerito videri potest hujus superioris loci serenitas ipsis vel nobis non
nihil conferre beatitudinis. Unde et per Jesaiam¹ ad hujus beatitudinis pleni·
tudinem lux lunae, sicut lux solis futura, et lux solis septempliciter promittitur
tunc splendere, et nova tam coeli quam terrae creatio, ut ipsa quoque 'in omni²
rerum natura felicitas augeatur.

Cnmsrmn. Si prophetizare magis quam judaizare in litera nosses, et quae de
Deo sub specie corporali dicuntur non corporaliter ad literam, sed mystice
per allegoriam intelligi scireS, non ita ut vulgus quae dicuntur acciperes. Cujus
profecto si communem sequeris opinionem, nec eorum fidem tua transcendat
intelligentia, qui nihil nisi corporeum vel ad modum rei corporeae mente con-
cipiunt, in eum iterum utique dilaberis errorem , ut Deum nullatenus, nisi rem
quamdam corpoream et quibusdam partibus consistentem, capite videlicet
manibus ac pedibus seu reliquis membris compositum intelligere queas, maxime
cum ornnes fere humani corporis partes ei juxta similitudinem aliquam in scri-
pturis assignentur. Quis enim illiteratorum aut simplicium hominum audire
sustineat, si Deum praedices nec oculos nec aures habere, nec cetera quae nobis
videntur necessaria membra? Statim quippe objiciet eum nequaquam videre
posse, qui oculos tales non habeat, similiter non audire, uec operari, cui aures
desint et manus? Sicut ergo omnia, quae corporis sunt, nonnisi parabolice
judicas in Deo intelligenda, sic quaecunque ad corporalem loci positionem de
divinitate dicuntur non dubites accipienda. Cum itaque Jesaiam³ audis dicen-
tem: α Haeo dicit Dominus, Coelum sedes mea et terra scabellum pedum meo·
rum. Quae est ista domus quam aedificabitis mihi, et quis est iste locus quietis
meae? Omnia haec manus mea fecit, etc. ; » sicut minime eum corporalem intel-
ligis, sic nec corporalem sedem coelum, nec corporale scabellum pedum ejus
terram, neque ullam ejus localem positionem intelligaS, qua sedem⁴ aestimetur.
Absit enim ut ejus majestas aliquid infirmitatis habeat, ut sede aliqua vel sca-
bello sustentari egeat. Coeli ergo nomine et terrae, hoc loco bonae et malae

¹ lsai„ cap. xxx, v. 26. —- ²Cod. Nomine. Rheinwald conjicit emnil—³ lsai„- ⁰³11- LXW: V· 1⁷ ²· ““ ⁴ Gonj'
Rheinwam ι Quce sedes aut qua sedere

