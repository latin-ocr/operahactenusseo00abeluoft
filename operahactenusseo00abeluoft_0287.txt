lN EPISTOLAM AD ROMANOS. 277

autem filii, » scilicet adoptionis, utique « et heredes» quia ad hoc adoptantur,
id est gratis eliguntur, ut hereditatem assequantur. «Heredes quidem Dei, η
id est Patris, et « cohaeredes Christi, » id est naturalis ejus filii, in illa scilicet
beatitudinis professione perpetua. Ostendit quantum sit assequi illam here-
ditatem Dei, per quam filio ejus Christo similes efficimur. « Si tamen. n Dixi
κ haeredes sumuS, » hac tamen intentione, « si compatimur ω ipsi Christo, quia
non coronabitur quis nisi qui legitime certaverit, adversus hostium videlicet seu
vitiorum impugnationem. Et quia, ut ait Cyprianus, martyrem non facit poena, sed
causa: addit« ut conglorificemur, » id est si ita patimur ut cum Christo glorificari
digni simus. Quod tunc fit, quando caritas ad patiendum praeparat, non neces-
sitas trahit, et pro Christo sicuti pro nobis ; ut sic ei mutuum solvamus, Omnes
itaque quantum in ipsis est pro eo compatiuntur, quicunque, ut diximus, pro eo
pati parati sunt, si videlicet ipsi persecutori non desunt, licet eis desit perse-
cutor. α Existimo enim. ι» Ac si aliquis quaereret: Estne tanta illa haereditas,
ut pro ea promerenda patiendum sit usque ad mortem sicut Christus passus
est? Respondet ε Immo tantam esse existimo, ut omnia merita hominum,
quantumcunque ipsi patiendo mereantur, longe excedat. Et hoc est quod ait ε
«Non sunt condignae passiones hujus temporis, » id est temporales illae et
transitoriae tribulationes, quantaecumque fuerint, non sunt tanti meriti, ut eis
debeatur illa ineffabilis et aeterna gloria suturae vitae, quae revelabitur in nobis :
quia (ι Jam filii Dei sumus , 2> sicut scriptum est, «sed nondum apparet quid
erimus. » Nulli enim transitorio, quamvis sit bonum ex debito, redditur perpe-
tuum bonum, sed per gratiam Dei meritis nostris superadditam id obtinemus,
ad quod nequaquam meritis ex nostris sufficiebamus Et si diligenter atten-
damus, nihil transitorium etiam boni remuneratione dignum est. Sola quippe
caritas, quae nunquam excidit, vitam promeretur aeternam z et quicunque aequa—
les sunt caritate, pares apud Deum habent remunerationes, etsi alter effectu
caritatis privetur aliquo casu praepeditus. Unde et merito B. Augustinus aequalem
de martyrio coronam asserit habere Joannem qui passus non est, quantam et
Petrus habet qui passus est, ut non tam passionis affectum quam effectum Deus
attendat.

(ι Nam expectatio. » Bene dixi futuram gloriam quae revelabitur in nobis,
scilicet filiis Dei; quia hanc revelationem scilicet gloriae filiis Dei debitae exspec-
tatio fidelium omnium exspectat. Ac si diceret: Exspectans unusquisque ex—
spectat, sicut dicitur, « euntes ibant, n hoc est perseveranter atque confidenter
sperant, bonis scilicet operibus eam promerentes. « Revelationem filiorum
Dei, » id est remunerationem illam, in qua revelabitur qui filii Dei sint, et ad
vitam praedestinati, quod adhuc occultum est. Creaturam eos dicit, quia crea-

