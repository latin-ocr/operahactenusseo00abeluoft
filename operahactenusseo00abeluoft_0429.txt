THEOLOGlA CHRISTlANA. 419

cum filius suus adulterii crimine damnatus, secundum jus ab ipso statutum,
utroque oculo carere deberet, ac tota civitas in honorem patris poenam adoles·
centulo remitteret, aliquandiu repugnavit z tandem populi precibus victus, suo
prius, deinde filii oculo eruto, utrique usum videndi reliquit. lta debitum
supplicii modum legi reddidit.» Magnus in hoc filii amor, sed major justitiae
exhibetur. Naturae indulsit quantum potuit, sed tamen virtus naturam superavit;
plus se principem quam patrem profiteri voluit. Quanta etiam pro veritate et
fidelitate conservanda sustinuerint, et quanto fortitudinis zelo libertatem animi
sibi vindicaverint, ille in exemplo praestat, qui ne conjurationem in supplicium
tyranni a se et consciis suis factam detegere cogi, et socios prodere posset,
linguam sibi morsu vehementi praecisam, ipse in os praedicti tyranni saevientis
expuit, sicut et secundus Boetii de Consolatione philosophiae continet.

Quod si ad ipsorum philosophorum perfectionem vitae rationis nostrae
examen sublevemus, summam in eis anachoretarum seu monachorum mira-
bimur abstinentiam et contemplativae vitae celsitudinem, de quorum quidem con-
versione a 'saeculo ad solitariae vitae quietem, tum propter illecebras saeculi fu-
giendas, tum etiam pro desiderio divinae contemplationis et philosophiae studio
adipiscendae, multi posteris scribere curaverunt. Unde et B. Hieronymus in
secundo Contra Joviuianum ad impudentiam illius Epicurei haeretici conte-
rendam, philosophorum quoque ab illecebris saeculi conversionem inducit
dicens z « Nos quorum et conversatio in coelis est, nec ei debemus cui nasci-
mur, sed cui renascimur. Esus carnium et potus vini, ventris est satietas,
seminarium libidinis est. Unde et comicus « Sine Cerere, inquit, et Libero friget
« Venus. ›> Per quinque sensus quasi per quasdam fenestras vitiorum ad animam
introitus est. Non potest metropolis et arx mentis capi, nisi per portas irruerit
hostilis exercitus. Si circensibus quisquam delectatur, si athletarum certamine,
si mobilitate histrionum, si formis mulierum, si splendore gemmarum, ve-
stium, etc. Hujusmodi per oculorum fenestras animae capta libertas est, et
impletur illud propheticum¹ t «Mors intravit per fenestras nostras. υ Igitur cum
per has portaS, quasi quidam perturbationum cunei ad arcem nostrae mentis
intraverint, ubi erit libertas? ubi fortitudo ejus? ubi de Deo cogitatio? maxime
cum tactus depingat sibi etiam praeteritas voluptates, et recordatione vitiorum
cogat animam compati, et quodammodo exercere quod non agit. His igitur
rationibus invitati multi philosophorum, reliquerunt frequentias urbium, et
hortulos suburbanos, ubi ager irriguus et arborum comae, et susurrus avium,
fontis speculum, rivus murmuranS, et multae oculorum auriumque illecebrae,

nerem.. cap. ix, v. 21.

