404 PETRI ABAELARDI

Eremitae a beato scripta Hieronymo, Satyrum beato Antonio apparuisse, qui
adventum Salvatoris protestans, ait sancto viro z α Legatione fungor gregis
mei, precamur ut pro nobis communem Deum depreceris, quem in salutem
mundi olim venisse cognovimUS, et in universam terram exiit sonus ejus. υ Cujus
Satyri videlicet consessionem ac ‚testimonium de Christo longaevus viator admi·
rans, et gravius quod etiam monstra Christum praedicarent, ac vehementer
indignatus super duritia et caecitate Alexandriae, baculo statim humum percu·
tiens aiebat ε ι( Vae tibi, Alexandria, quae pro Deo portenta veneraris! Quid nunc
dicturi estis? Bestiae loquuntur Christum. υ Ac si aperte clamet dicens ι Conterat
impudentiam vestram saltem confessio monstrorum. Quae quidem consessio
tanto fortasse mirabilius gloriam atque potentiam Dei praedicat, quanto majori
miraculo est habenda, et tanto verior ejus assertio videtur, quanto a doctrina
hominum remotior est, et tota suggestioni sancti Spiritus imputanda. Unde et
verba asinae Balaam, et voces in aere factae, sicut de baptizato vel transfigurato
Domino legimus, cum aliquid astantibus annuntiaverunt, tanto facilius ad
fidem auditores commovebant, quanto mirabiliores, omnibus apparebant ε quod
de philosophis quoque, vel quibuscumque Gentilibus, quantumvis infidelibus
seu nostrae fidei inimiciS, manifesta docetur ratione. Quo enim fidei nostrae
magis essent adversi, minus in laude ejus invenirentur suspecti, et probabilius
in laude cujuslibet testimonium est inimici quam amici, sicut e converso in
crimine. Unde et cum Josephi Judaei testimonium de Christo vel de sanctis ejus
legimus, plurimum ad fidem in eo commovemur z et cum audimus Philonem
Judaeum vitam monasteriorum AEgypti probasse atque commendasse, plus
nobis fortasse satisfecit, quam si aliquis noster eam commendaret, ex quo et
utrique inter illustres viros a beato Hieronymo connumerari et scribi me—
ruerunt.

Quid etiam magis necessarium ad defensionem fidei nostrae, quam ut ad-
versus omnium infidelium importunitatem ex ipsis habeamus, per quod ipsos
refellamus? ut si nos impetunt philosophi, per ipsos convincantur doctores
suos atque philosophos : et si nos impetunt haeretici, aliquibus sacrae paginae
testimoniis refellantur, atque ita, juxta Apostolum ², «omne os obstruatur, et
subditus fiat omnis mundus Deo. 2) Quis etiam haereticos ‘longe deteriores esse
’ philosophis et quibuslibet Gentibus ignoret? Juxta namque Petri apostoli asser-
tionem, melius esset eis non nosse viam veritatis, quam post cognitam retro
abire. Si ergo propter infidelitatem Gentilium hi qui aliquibus eorum testimoniis
vel dictis nituntur arguendi sunt, multo amplius illi qui Origenis tot et tantis

¹R01n.,cap. ur, v. 19.

