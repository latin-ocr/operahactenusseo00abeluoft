700 PETRI ABAELARDl·

non ignorant. Alioquin paradiso fruentes tormenta inferni non conspicerem,
ut eo amplius Deum diligant, quo per ejus gratiam graviora se evasisse vide-
rint. Quem quidem paradisum in ipsa visione Dei ubique consistere Dominus
Jesus patenter insinuat, dum ipso die quo ejus anima in carne passa descendit
acl inferos, ut inde suos liberaret, latroni eum confesso, ait¹ ε α Amen dico tibi,
hodie mecum eris in paradiso. » A quo quidem paradiso ne tunc etiam anima
Christi extranea exstitit, cum, ut dictum est, ad inferos descendit. Juxta itaque
lianc fidem nostram et rationem manifestam, quocunque loco fidelis sit anima,
quia ubique praesentem, ut dictum est, reperit Deum, et quoniam nullo impe-
ditur obstaculo, ubique in sua aeque perseverat beatitudine quam videlicet ex
visione Dei nobis per eum infusa, non ex nostris viribus apprehensa, conse-
quimur. Quippe nec ad corporalis solis apprehendendam claritatem conscen-
dimus, sed ipsa se nobis infundit, ut ea fruamur. Ita et nos tam Deo, quam
ipsc nobis appropinquat, tamquam desuper claritatem suam nobis et amoris
sui calorem infundens, ad quem etiam nusquam localiter consistentem, si quo
modo propinquare dicimur, non id locis, sed meritis fieri est intelligendum,
videlicet quantum similiores in bono efficimur vel ejus amplius voluntati con-
cordamus, ‘sic e contrario ab eo recedere intelligendi sumus. Quod venerabilis
doctor Augustinus et doctrinarum quoque vestrarum peritissimus diligenter
aperiens: «Deo, inquit, qui ubique est, non locis sed moribus aut propinqui
aut remoti sumus. >¹ Unde cum post resurrectionem tantae facilitatis corpora san-
ctorum futura sint, ut ubicunque velint animae, ipsa statim esse credantur,
nullus tamen eorum recessus visionem Dei praepediet, quo minus animae sint
beatae, nec ulla loci qualitas poenalis esse his poterit, in quibus nihil puniendum
erit, sicut nec ante peccatum primis hominibus quidquam potuit esse nocivum.
Unde et cum sancti angeli ad nos missi jussa Dei exsequuntur, nequaquam loci
aliqua qualitate vel intervallo ejus visione, qua beati sunt, privantur seu ina-
niuntur. Nec daemones in aere commorantes, unde et volucres coeli dicuntur,
quamvis· positione loci superiores nobis esse videantur, non ideo tamen ad
Deum, qui propriae dignitate naturae cunctis superior est naturis, amplius qnam
nos appropinquare dicendi sunt. Unde Satan veniens inter filios Dei, et stans
in conspectu Domini, et mutuo loquens, sicut in libro Job conscriptum est²,
nequaquam hoc adventu suo asna relaxatur miseria, ut beatior fiat. Qui etiam de
coelis ceteris altior corruendo ‚ patenter ostendit nihil ad beatitudinem conferre
loci dignitatem. Non enim quia inter filios Dei, hoc est inter sanctos angelOS,
veniens in conspectu Dei astitit, in ejus conspectum Dominus venit, ut ab eo

¹ Luc„ cap. xxiii, v. 43, -— ²101›., cap. 1,v.7 et sq.

