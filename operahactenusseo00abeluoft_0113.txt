lNTRODUCTlO AD THEOLOGIAM. 403

lum, unde non est consequens ut si aereum sigillum sit ex aere, ideo aliquid sit
ex seipse. Sic et quamvis idem sit Pater quod et Filius, quia tamen, ut dictum est,
proprietatibus suis adinvicem distant, nullatenus procedunt. Quod si Filius ex
Patre sit genitus, velex Patre habeat, ut dictum est, esse, ideo concedatur Filius
ex seipso genitus esse vel ex seipso habere esse. Quod diligenter beatus attendens
Augustinus in primo de Trinitatis· confirmat verbis¹ : « Qui putat ejus potentiae
Deum esse, ut seipsum genuerit, eo plus errat quod non solum Deus ita non
est, sed nec spiritualis creatura, nec corporalis. Nulla enim res omnino est, quae
seipsam gignat. n Sicut igitur in aere et aereo sigillo absoluta eorum nomina sibi
per praedicationem conjunguntur, quando videlicet eorum eandem substantiam
esse demonstramus, veluti cum dicimus, aes est aereum sigillum, vele contrario,
et similia, nec tamen eorum relativa nomina quae proprietates eorum praedicant,
secundum quas hoc ex illo habet esse, sibi conjungi possunt, sicut materia aerei
sigilli, et materiatum ex aere. Nemo etenim dicit, materia aerei sigilli est materia
ex aere, vel materiatum ex aere est materia aerei sigilli, sicut et in divinis contingit
’ personis. Ipse etenim omnipotens est sapiens sive benignus et e contrario, sed
non ipse Pater est Filius, scilicet sui, vel est Spiritus sanctus, cum ipse vide-
licet Pater non procedat ex Patre , hoc est ex seipso , vel Filio, sicut et Spiritus
ex Patre procedit sive Fili03 non enim quemadmodum honus Dei affectus ex
potentia ejus et sapientia, ut dictum est, procedit, ita potentia ipsa sive sa-
pientia ex seipsis procedere possunt, quod esset Patrem vel Filium esse Spiritum
sanctum.

Graeci tamen ex Patre solo, non etiam Filio Spiritum sanctum procedere profi-
tentur, eo scilicet quod Veritasin Evangelio fidem integre continente de processione
Spiritus loquens, solum Patrem commemorat dicens² ε « Spiritus qui a Patre
procedit. υ Qui etiam super hoc quod a Filio eum quoque procedere dicimus,
nos vehementer arguunt atque reos anathematis teneri asserunt, quod in prin-
cipalibus Conciliis quae apud eos celebrata sunt, ita symbola eorum subjunctis
anathematibus sancita sunt, ut nulli de fide Trinitatis aliud dicere, vel aliud prae-
dicare, 'quam ibi contineatur, liceat; in quibus quidem symbolis cum in proces—
sione Spiritus de solo Patre commemoretur, quicunque, inquiunt, Filium addunt,
anathema incurrunt. Addunt etiam ad exaggerationem impudentiae, nostrae testi-
monium damnationis symbolum³ fidei, quod juxta traditionem praedictorum
Conciliorum, Leo tertius Romae transcriptum in tabula argentea posteris re-
liquit, pro amore, utipsemet dicit, et cautela orthodoxae fidei. In quo quidem

¹Lib. 1, cap. 1. Opp., t. Vlll, col. 749. —-— ²Joan.‚ cap. xv, v. 26. - ³Deest symbolum in Cod. Vict. et Ed.
Δηὼ, sed legitur in Theol. Christ.

