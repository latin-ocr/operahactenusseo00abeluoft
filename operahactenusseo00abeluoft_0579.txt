EP1TOME THEOLOGIAE CHRISTIANAE. 569

etiam praedestinavit hunc ad vitam, tale est ac si dicatur ε Ab aeterno providet, quod
aliquid bonum daret huic, per quod salvaretur. Utrum plura possit disponere quam
disponat, vel possit scire, vel etiam plures ad vitam praedestinare, satis est in promtu.

CAPUT XXII.

De his, quae ad bonitatem divinam pertinent.

Dicto de potentia et sapientia hucusque, de bonitate aliqua subnectenda sunt breviter.
Deus, ut diximus, benignus est, et misericors, et miserator. Hujus benignitatis effectum,
cum ipse nihilo indigeat, utpote qui sibi per omnia sufficiens est, in creaturis suis exercet.
Cum igitur in se solo sit affectu benignus, in creaturis solis efficit, quod bonitate tali
constat efficiendum. At vero, qui summe bonus est , ab eo porro omnis invidia relegata
est, omnis itidem ira, omnis furor ab eo remotus est. Quid igitur, quod dicitur : Ne
irascatur furor tuus super nos? Quid etiam precatur Propheta : Domine, ne in furore tuo
arguas me? Et hujusmodi affectuum nominibus translative utimur, cum de Deo loquimur,
ut secundum effectum, et non secundum affectum de eo intelligamus. Tale est igitur ε
Deus iratus est, vel t Deus pacatus est , ac si dicatur z Deus punit illum, vel Deus parcit
illi. Nullus enim hujusmodi affectus, nullus motus in eum cadit, qui in tranquillitate facit.
Misericors ergo dicitur in se, sicut et benignus, miserator in exhibitione. Si ergo non esset,
cui misereretur, nec miserator esset. Hic solet quaeri, utrum benignior esse possit, vel magis
miserator. Posset enim pluribus dona conferre, et eos salvare. Posset pluribus misereri
et parcere. Sic igitur benignior et magis miserator, vel minus posset esse ‚ aut etiam non
miserator, cum etiam posset non fuisse, cui misereretur. Sed quid hic quoque responderi
valeat, ex superioribus cognosci potest. Non enim pro ratione assignata superius pluribus
bona conferre, vel pluribus misereri, vel aliter, quam faciat, facere potest.

CAPUT xxm.
Cur deus homo?

Dicto de altera parte fidei, quae est in cognitione Dei, de unitate scilicet divinae sub·-
stantiae et trinitate personarum, et de pertinentibus ad utramque, quantum memoriae
occurrit ε nunc de altera parte , scilicet de beneficiis nobis ab eo collatis breviter expe-
diamus ε quorum quod summum et maximum fuit, quod sapientia Dei carnem de virgine
assumendo sua luce nos illuminavit, dilectionem suam nobis exhibuit. In hoc enim, quan-
tam dilectionem haberet circa nos, ostendit, qui animam, quam assumsit, pro nobis posuit.
Unde idem ε Majorem hac dilectionem nemo habet, ut animam suam quis ponat pro
amicis suis. Pro dilectione siquidem, quam erga nos habuit, ut nos a jugo peccati redi..
meret, carnem assumsit. A quo igitur nos redemerit, et quomodo redemtio illa facta sit,
diligenter inquirendum esse ratio persuadet. Quidam dicunt, quod a potestate diaboli
redemti sumus. qui hominem decipiendo ipsum sibi subjecit, et potestatem, quam prius
non habuerat, n eum recepit. Ideoque, ut dicunt, missus est Filius Dei, ut, quoniam

11 72

