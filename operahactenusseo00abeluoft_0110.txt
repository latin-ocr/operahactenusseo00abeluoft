100 PETRI ABAELARDI

natum, Cujtis quidem, ni fallor, similitudinis fundamentum Anselmus Cantua-
riensis a beato sumpsit Augustino scribente ad Laurentium Papam de hoc ipso,
et fontem et eJus rivum, quorum est eadem substantia, 30 divinae generationis
exemplum, ubi eadem substantia generantis et geniti inducitur. Sed haec quoque
similitudo ad identitatem substantiae trium personarum in hoc minus sufficere
videtur, quod eadem aqua non est simul fontis, et rivi, et stagni, sed per tem-
poriS, ut dictum est, successionem; sicut est eadem simul essentia Patris et
Filii et Spiritus sancti. Imo eodem tempore alia est essentialiter aqua fontis quam
rivi seu stagni, unde fortassis haec similitudo illi potius suffragatur haeresi, quae
ita per tempora proprietates personarum commiscet, ut eamdem personam
dicat quando vult esse Patrem, quando vult esse Filium vel Spiritum sanctum.
Quod et nos providentes, alias quasdam similitudines, tam secundum Gramma-
ticos quam secundum Philosophos superius induximus, quas proposito nostro
magis convenire credamus, sed eam praecipue quae sumpta est de Philosophis
majori ratione praeditis, ac per 1100 3 doctrina verae Philosophiae quae Chris—
tus est, minus remotiS.

Superest nunc post generationem Filii, de processione Spiritus sancti disserere,
in quo praecipue de ipso confidentes, quem· Apostolis Dominus promittens¹‚
(ι 1110 vos docebit, inquit, omnia, et suggeret vobis omnia quaecunque dixero
vobis. >2 Tanto ampliorem gratiam ab ipso in hoc speramus, quantum id amplius
ad ipsum pertinet quod disserere cupimus. Spiritus e spirando¹ quasi Spiritus
dictus est, unde Veritas ²³, « Spiritus, inquit, ubi vult spirat. n Et propheta con-
veniente metaphora Spiritum Domini distinguens, Spiritum oris ejus ipsum
appellat. Ideoque ipso suo nomine procedere ex Deo Patre vel Filio potius quam
gigni declaratur. Benignitas quippe ipsa quae hoc nomine demonstratur, non est
aliqua in Deo potentia sive sapientia& cum videlicet ipsum benignum esse non
sit in aliquo esse sapientem aut potentem, sed haec ejus bonitas magis secun—
dum ipsum charitatis affectum sive effectum accipienda est. Charitas autem, teste
Gregorio, minus quam inter duos haberi non potest. Nemo enim, inquit, ad
semetipsum charitatem dicitur habere, sed dilectionem in alterum extendit, ut.
esse charitas possit. Procedere itaque Dei est, sese ad aliquam rem per affectum
charitatis quodammodo extendere, ut eam videlicet diligat ac ei per amorem se
conjungat. Cum itaque tam Filius quam Spiritus sanctus ex Patre sit, hic quidem
genitus, ille procedens, dissert in eo generatio ipsa a processione, quod is qui
generatur, ex ipsa Patris substantia est, cum ipsa, ut dictum est, sapientia, hoc

⁸ Joan., cap. xiv. v. 26.-2 Sic Cod. vict. Spiritus spirando Amh. ——³ joan„ cap. nl, v. 8. —— ⁴ LOCUS Ιπθᾱῦῧω8
a S. Bernardo iu Epist. ad Innocentium.

