566 PETRI ABAELARDI THEOLOGIA CHRISTIANA.

tate potest, quam naturaliter ac substantialiter ex seipso, non nostro modo per
actus habet, ex ipsa sua et ineffabili bonitate, adeo semper, ut humano more
loquar, accensum , ut quae vult necessario velit, et quae facit necessario faciat ,
non enim carere sua potest bona voluntate quam habet, cum sit ei naturalis-et
coaeterna, non adventitia, sicut nostra est nobis, â€˜et omne quod in natura est
divinitatis, necessario ei atque omnibus modis inevitabiliter inest, utpote justitia,
pietas, misericordia, et quaecumque erga creaturas bona voluntas. Qui itaque
necessario tantum bonus est, quantum bonus est, nec minui potest in bonitate,
necesse est ut tam bene velit de singulis, quam bene vult3 et tam bene singula
tractet, quantum potest. Alioquin, juxta etiam Platonem, aemulus esset, nec per-
fecte benignus. Quod si eam quam habet voluntatem faciendi aliquid, neces-
sario habet, nec illa umquam efficacia possit carere3 necesse est ut et ea neces-
sario faciat quae ejus voluntatem necessario comitantur. Quicquid itaque facit,
sicut necessario vult, ita et necessario facit. Tanta quippe est ejus bonitas, ut
eum necessario ad bona quae potest facienda compellat, nec omnino possit absti-
nere quin bona quae potest efficiat, et quo melius potest vel citius potest. Unde
et in laudem ejus dicitur de his quoque quae diu distulit, quia non tardabit. Nemo
enim tardare in aliquo dicendus est , quod ideo differt ut convenientius fiat, sed
is tantum tardare dicendus est, qui dum facere debet non facit3 nam et differre
sicut auferre bonum quod possis, non est bonitatis perfectae, hoc est, ut quod
jam faciendum esse censeas, in futurum differas, cum jam aeque possis ut in fu-
turo. Necessario itaque Deus mundum esse voluit ac fecit, nec otiosus extitit,
qui eum, priusquam fecit, facere non potuit, quia priusquam fecit, fieri eum
non oportuit. Si enim prius fecisset, utique et prius eum fieri oportuisset, quia
facere quicquam nisi opportunum non potest, immo nisi optimum, id est tam
honum quantumcumque convenit, quod suo alto reservatur consiliO.

