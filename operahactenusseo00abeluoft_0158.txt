148 PETRI ABAELARDI

enim apud Deum qui voluntatem pro opere facti reputat, talis devotio non pri·
vetur praemio, hujus tamen apparatus actio superflua penitus videtur, nec
simplex est oculus intentionis ut clare videret, qui errorem incurrit deceptionis,
et in eo frustratus est quod deliberavit, credens scilicet hoc esse faciendum ut
illud sequeretur, quo facto nequaquam est illud consecutum , opera pariter et
impensa pereunte. Sed quid in his moror quae ignorantia invincibilis excusat,
cum multa etiam contra rationem scienter agere pietatis affectus cogat? Ecce
enim, ut ad bonitatem Dei a potentia ejus et sapientia transeamus , constat, ut
praediximus, ita optime ab ipso fieri vel disponi omnia quo melius non possunt, et
tamen multa frequenter eveniunt supra quibus graviter dolemus, tanquam divinae
voluntati nostra voluntate contrarii. Unde et Apostolus , non solum ad congau-
dendum , verum etiam ad compatiendum aliis nos plurimum admonet¹‚ « gau-
dere cum gaudentibuS‚ flere cum flentibus. » Hinc et illae sunt Rachelis lacrymae, de
quibus scriptum est²: z< Rachel plorans filios suos noluit consolari. »Dolet Ecclesia
pro compassione de morte martyrum et quibuscunque afflictionibus sanctorum,
cum tamen « omnia illis in bonum· cooperari, » sicut Apostolus ait ⁸, non dubitet.
Videt martyres interfici, et de miseria sic ad beatitudinem transire, nec tam de

⁸ beatitudine ipsorum gaudet quam de afflictione dolet; cum e contrario ‚ sicut de

beato scriptum est Marfino, sentiret magis esse gaudendum, si rationem vis doloris
administraret, unde et Veritas‘: «Si diligeretis me, κ inquit, α gauderetis utique,
quia vado ad Patrem. » Est et filius senilem patrem tanta dilectione amplectens, ut
cum eum naturali morte dissolvi conspiciat, et hoc in ipsa dispositione naturae
fixum esse non dubitet ut moriatur, ejus tamen praesentiam amittere totis visce-
ribus dolet; quod quamvis pie geratur, constat tamen omnibus irrationabi—
liter hoc geri, quia et morienti non proficit, et lugentem inaniter affligit. Quis
denique nesciat non omnes salvandos esse pro quibus oramuS, aut etiam orare
praecipimur , nec omnes ad beatitudinem pervenire quos illuc pervenire volu·
mus , ex ea videlicet charitate qua unumquemque , sicut nos , diligere jubemur?
Numquid, si haec nostra oratio vel voluntas non est rationabilis, praeceptio divina,
qua id agimus, non est approbanda? Si enim frustra oramus ut salventur qui
salvandi non sunt ‚ aut frustra eos salvari volumus, quos nec justum est aut bo-
num salvari , sed divinae dispensationi contrarium , quomodo id bene praecipitur,
ut faciamus pro illis salvandis, quod superflue , ut dictum est ‚ fit a nobis? Aut
cum illos in sua malitia permanentes salvari, ut dictum est, nec justum nec
bonum sit, imo damnari, quomodo id bene rogamus ut fiat, quod fieri non est
bonum , aut id fieri velle debemus quod fieri non convenit? Aut quomodo divinae

' Rom., cap. xn, v. 15. -2Mam1.‚ cap. 11, v. 18. -³ Rom„ cap. vm, v. 28. - ‘Joan.. cap. xiv, v. 28.

