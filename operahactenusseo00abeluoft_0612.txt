602 PETRI ABAELARDI

ipsum, etc.‚ » tandem adjungat :J Hoc autem secundum indulgen-tiam dico, non
secundum im perium, ι» magis nos auctoritate quam ratione videntur constringere,
ut ipsam scilicet carnis delectationem peccatum fateamur 7; non enimin forni-
catione, sed in matrimonio David conceptum fuisse constat; nec indulgentia,
hoc est, venia, ut asserunt, intercedit, ubi culpa penitus absistit. Quantum
vero mihi videtu-r quod ait David, in iniquitatibus vel peccatis fuisse se concep-
tum, nec addit quorum, generalem originalis peccati maledictionem induxit,

qua videlicet unusquisque ex culpa. priorum parentum damnationi subjicitur„

juxta illud quod alibi scriptum est ε α Nemo mundus a sorde, nec infans unius

diei‘ si sit vita ejus super terram. υ Ut enim beatus meminit Hieronymus, et .

manifesta ratio habet, quamdiu anima infantili aetate constituta est, peccato
caret. Si ergo a peccato munda est, quomodo sordibus peccati immunda est ,
nisi quia hoc de culpa, illud intelligendum est de poena? Culpam quippe non
habet ex contemptu Dei, qui quidem quid agere debeat, nondum ratione per-
cipit3 a sorde tamen peccati priorum parentum immunis non est, a qua Jam
poenam contrahit , etsi non culpam, et sustinet in poena quod illi commiserunt
in culpa. Sic cum ait David, in iniquitaitbus vel peccatis se esse conceptum,
generali sententiae damnationis ex culpa-*priorum parentum se conspexit esse
subjectum3 uec tam ad proximos parentes, quam ad priores haec delicta retorsit.

Quod vero Apostolus indulgentiam dixit, non ita, ut volunt, est accipiendum,
ut indulgentiam permissionis veniam dixerit peccati. Tale quippe est quod ait :
« secundum indulgentiam, non secundum imperium; >2 ac si diceret : secundum
permissionem, non secundum coactionem. Si enim volunt conjuges, et pari
consensu decreverint, abstinere possunt penitus ab usu carnis, nec per impe-
rium ad eum sunt cogendi. Quod si non decreverint, indulgentiam habent,
hoc est, permissionem ut a vita perfectiore in usum declinent laxioris vitae.
Non ergo Apostolus hoc loco indulgentiam intellexit veniam peccati, sed permis-
sionem laxioris vitae pro evitatione fornicationis, ut inferior vita peccati magni-
tudinem praeveniret‚ et minor esset in meritis, ne major fieret in peccatis. Haec
autem ad hoc induximus ne quis volens forte omnem carnis delectationem esse
peccatum , diceret ex actione ipsum peccatum augeri, cum quis videlicet con-
sensum ipsum animi in exercitium duceret operationis, ut non solummodo
consensu turpitudinis, verum etiam maculis contaminaretur actionis, tanquam
si animam contaminare posset, quod exterius in corpore fleret. Nihil ergo ad
augmentum peccati pertinet qualiscumque operum executio, et nihil animam
nisi quod ipsius est, coinquinat, hoc est, consensus quem solummodo pec—
catum esse diximus in voluntate, eam praecedentem, vel actionem operis subse-
quentem. Etsi enim velimus vel faciamus quod non convenit, non ideo tamen

