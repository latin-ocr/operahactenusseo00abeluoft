THEOLOGlA CHRlSTlANA. 417

definitionem, conventus quilibet christianae religionis proprie civitates dicendi
sunt, et concives proprie fratres, in quo per gratiam renati. Unde et Veritas de
societate Ecclesiae dicit¹ : « Non potest abscondi civitas supra montem posita. n
Cui et illud in lezechiele concinit de aedificio civitatis super montem ostenso ‚
atque illud Psalmistae¹z « Hierusalem quae aedificatur ut civitas. » Ad hanc,
credo, reipublicae communitatem cum nos adhortarentur philosophi, egregie
per naturalem justitiam commendaverunt positivam, hoc est hanc quam ipsi
ponere et statuere in conventibus civitatum coeperunt, et congrue ad concor-
diam et communitatem hominum in terris, concordiam superiorum et coele·
stium rerum, qnae communiter nostris usibus deputatae sunt, introduxerunt, ut
cum omnes beneficium solis et ceterorum communiter accipiamus, admonea-
mur ex his et nos ipsi nobis invicem communiter subvenire; et cum major
mundus divina dispositione singulis suis partibus nobis subveniat, qui nec sibi
ipsi, sed nobis factus est3 ex hoc praecipue minor mundus, id est singuli homines
admoneantur, mutuis sibi beneficiis subvenire, et ad communem omnia quae
habemus utilitatem disponere3 praecipue cum id ipsum Deus omnium remu·
nerator se apertissime velle insinuet, coelestia quoque et universa quae in mundo
sunt, et insensibilia omnium nostrum usibus, ad quos et facta sunt, subjiciendo,
sicut per Psalmistam de homine ad Deum dicitur suis verbis': «Omnia sub-
jecisti sub pedibus ejus, etc. » ’

Quantum etiam illud magnificandum est ac praedicandum, quod cum recti-
tudinem civilis honestatis Plato institueret, a verbis quoque inhonestatis et in-
honestis et fabulosis, sicut et a turpibus'factis provideret, ut in nullo civitatis
ordinationem labei'actari permitteret. Unde et cum civitatis recte ordinandae
traderet institutionem, poetas a civitatibus ejiciendos esse decrevit, sicut in
secundo de Ciuitate Dec· Β. Augustinus his verbis commemorat‘: « An forte,
inquit, Platoni potius palma danda est, qui cum ratione formaret qualis esse
civitas debeat, tamquam adversarios civitatis⁶ poetas censuit urbe pellendos. »
ltem post aliqua: (ι Quod si⁶ Plato poetas ipsos, vel pro arbitrio mentientes,
vel hominibus miseris quasi deorum facta pessima imitanda proponentes,
omnino in civitate bene instituta vivere noluit. » Ac si aperte factis et ipsis illud
Jam praedicaret⁷z «Omnis qui mentitur occidit animam, n atque illud Apostoli⁸ ε
« Fornicatio et omnis immunditia nec nominetur in vobis, sicut decet sanctos,
aut turpitudo aut stultiloquium, aut scurrilitas quae ad rem non pertinent, etc.»

,Matttm cap. v, v. 14. - ²Psalm. cxxi, v. 3. — veritatis. — ‘Quod si delendum esse videtur. — ⁷sap.‚
³ Psalm,v1n,v. 8.- ⁴Aug. de Civit.Dei, lib. 11, cap.xtv. cap. 1, v. 2.- · Ephes„ cap. v, v. 3.
— ⁵ ln mss. S. Augustini operis solet legi Adversarios

11 53

