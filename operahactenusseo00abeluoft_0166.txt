156 PETRI ABAELARDI

lymis Romam venientes, ubi princeps orbis residebat, cui erant ipsi subjecti,
fidem quam apud Hierosolymam didicerant Romanis evangelizaverunt. n No-
tandum vero quia, si diligenter attendamus quae dicta sunt, nulla erit superiorum
doctorum et Haymonis contrarietas. Si enim integre supra memoratum capitu-
lum Ecclesiasticae Hclrtorz'ae percurramus, inveniemus Petrum primum ex om-
nibus apostolis, non ex omnibus doctoribus, Romanis praedicasse. Hieronymus
quoque cum dicit Romanos a Petr0, per praedicationem ejus, fidem accepisse,
sive tenere, nihil obest, cum per discipulos Petri, a Hierosolyma venientes, non,
per ipsum Petrum id fieri potuerit. Haymo vero negat per ipsam Petri personam
id factum esse; unde et cum Petrus ab eo nominatur, additur «ipse. υ Praeterea
non dicit Haymo ‚ quod eos Petrus non instruxit, sed quod non primum id
fecerit. Quod vero ait praedictus Gregorius Petrum Romae praedicasse sub Claudio,
non addidit primum eum praedicasse, sed multis miraculorum virtutibus mani-
feste Christum esse Dei Filium comprobasse. Quod autem tunc addidit, ex tunc
Christianos esse Romae coepisse, potest intelligi, eos tunc per Petrum manifestos
fuisse, qui prius occulti esse potuerunt. Haec autem Epistola, quamvis primum
scripta fuisse non credatur, prima tamen a sanctis Patribus ordinata est, quia
contra primum vitium et c'aeterorum radicem, quod est superbia, dirigitur; sicut
scriptum est¹ : «Initium omnis peccati superbia3 2> vel etiam quia ad' primae sedis
Ecclesiam destinatur. De hoc autem ita Haymo meminit ε « Epistola autem ista
non illum ordinem tenet in corpore Epistolarum, quo est conscripta : sed causa
dignitatis Romanorum, qui tunc temporis universis gentibus imperabant, pri-
matum obtinuit. Hoc autem sactum est, non ab Apostolo, sed potius ab illo qui
omnes ejus Epistolas sub uno corpore curavit colligere. » Item idem: « Interpre—
tantur autem Romani sublimeS, sive tonantes : quia illo tempore quo Apostolus
hanc Epistolam eis misit, cunctis gentibus principabantur, et intonabant prae-
cepta. >2 Creditur autem Apostolus praesentem Epistolam Romam misisse a Co-
rintho per Phoeben, ministram Ecclesiae Cenchris , qui est locus vicinus Corintho,
imo portus ipsius Corinthi, sicut Origenes super hanc Epistolam meminit. De
qua quidem Phoebe ipse Apostolus in fine Epistolae ait sic' : « Commendo vobis
Phoeben, sororem nostram, etc. >2 Quem quidem locum Hieronymus exponens ait:
κ Hic monstrat Apostolus non accipiendam personam esse viri vel feminae,
quando Romanis per mulierem, ut fertur, litteras mittit, etc. n

¹ Eccn„ cap. x, v. 15. —-— ²R0m., cap. xvi, v. 1.

——-—-—

