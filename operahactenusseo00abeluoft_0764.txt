754 PETRI ABAELARDI

divisionem sufficientem esse : praedicatione scilicet, et continentia secun-
dum naturam. Praedicatione quidem, quando nulla res invenitur quae sit res
divisi quin sit res alicujus dividentium3 verbi gratia ε animalium aliud est
rationale, aliud irrationale; haec divisio est sufficiens praedicatione, quia de
quocumque poterit dici : «istud- est animal, » de eodem statim consequetur esse
vel rationale vel irrationale. Continentia secundum numerum ‚sufficientem
dicunt, quando nihil dicitur esse divisi quod sit aliud numero a dividentibus,
id est quin sit res alicujus dividentium , vel sit contentum in illis, quamvis prae-
dicatio alicujus illorum illud non comitetur3 ut tale sit exemplum : «domus
alia pars paries ,s alia tectum, alia fundamentum , » hoc est sufficiens, quia nihil
invenies quod sit pars domus quin sit vel hoc, vel aliquid contentum sub aliqua
illorum, sicut lapillulum vel asserem. Praedicatam vero divisionem, sufficientem
dicunt hujus modi. Accidens tamen ibi large accipitur pro forma. Quod autem
opponitur de rationalitate nihil vbalet,lcum concedatur esser accidens, id est
forma. Populum quoque et exercitum et gregem et domum rem unam dicunt,
et substantiam et corpus inanimatum, id est non vegetatum una anima.

DE Fomvns diversi diversa sentiunt. Quidam enim volunt omnes formas esse
essentias, quidam nullas, quidam quasdam essentias esse confirmant3 quasdam
non. Qui autem formas universaliter essentias esse volunt, si rationabiliter agant
inquiramus; et primum inquirendum videtur, si concesserint .unum, praedicari
de unoquoque, sic quod praedicatione sua unitatem inesse illi de quo praedica-
bitur innuat. Quod si concesserint Socratem habere unitatem, cum unus sit,
concedere debent ¹ et unitatem Socratis habere unitatem, formam sui, cum una
sit, et illam aliam ; et sic tanta multiplicitas fiet quodin natura numerus non
occurraL Si autem hoc inconveniens evitare volentes, nescio quam reciproca·
tionem facere voluerint, sortasse majus aut aequale inconveniens incurrent,
quod scilicet, velint, nolint, concedent idem informare diversa, vel idem infor-
mans et informatum esse ab eodem. Si enim unitas Socratis informetur ab
unitate quae mutuo informetur, ab unitate SocratiS‚ et idem erit informans di-
versa, et informans aliquid et informatum ab eodem. Si autem hoc non dicant,
sed tertiam informari a prima vel quamlibet subsequentium a qualibet praece·
dentium, necesse est semper diversa ab eodem informari. Rursus cum omnes
formae essentiae sint, et unumquodque unitatem habeat et similitudinem in
aliquo, videntur rationabiliter unitates plures esse similitudinibus, et similitu-
dines unitatibus, et unitates etiam unitatibus, et similitudines similitudinibus.

1. cod. concedere debent cum unus sit.

