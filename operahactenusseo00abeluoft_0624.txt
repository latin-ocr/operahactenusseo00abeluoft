61 4 PETRI ABAELARDI

CAPUT X.

Quod multitudo bonorum non est melius uno bonorum.

In opere vero et intentione nec bonitatum aut bonarum rerum numerus con—
sistere videtur. Cum enim bona intentio et bona operatio dicitur, hoc est, ex
bona intentione procedens, sola bonitas intentionis designatur; nec in eadem
significatione nomen boni retinetur, ut plura bona dicere possimu8.' Nam et
cum dicimus simplicem hominem esse, et simplicem dictionem3 non ideo haec
esse concedimus plura simplicia, cum hoc nomen simplex aliter hic, et aliter
ibi sumatur. Nemo ergo nos cogat, ut cum bonae intentioni bona operatio ad-
ditur, concedamus, bonum bono superaddi tanquam plura sint bona, pro quibus
remuneratio crescere debeat, cum, ut dictum est, nec plura bona reete dicere
possimus illa, quibus boni vocabuium nequaquam uno modo convenit.

CAPUT xl.

Quod intentione bona sit opus bonum.

x

Bonam quippe intentionem, hoc est, rectam in se dicimus: operationem
vero, non quod boni aliquid in se suscipiat, sed *quod ex bona intentione pro-
cedat. Unde et ab eodem homine cum in diversis temporibus idem. fiat, pro
diversitate tamen intentionis ejus operatio modo bona, modo maJa dicitur, et
ita circa bonum et malum variari videtur. Sicut haec propositio Socrates sedet,
vel ejus intellectus circa verum et falsum variatur, modo Socrate sedente, modo
stante. Quam quidem permutationem varietatis circa verum et falsum ita in his
Aristoteles contingere dicit, non quod ipsa, quae circa verum vel falsum mutantur,
aliquid suscipiant sui mutatione, sed quod res subjecta, id est, Socrates, in se
ipso moveatur, de sessione scilicet ad stationem, vel e converso.

CAPUT XII.

Unde bona intentio sit dicenda.

Sunt autem qui bonam vel rectam intentionem esse arbitrantur, quoties-
cumque ‘se aliquis bene agere credit, et Deo placere id quod facit3 sicut et illi

