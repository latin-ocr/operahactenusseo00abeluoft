INTRODUCTIO AD THEOLOGIAM. 121

nunquam potentia cujusque rei accipitur, nisi in his quae ad commodum vel
dignitatem ipsius rei spectant. Nemo enim hoc potentiae hominis deputat, quod
ille superari facile potest, imo impotentioe et debilitati ejus, quod minime resi·
stere suo potest incommodo, et quidquid ad vitium hominis -vergit, magisque
personam improbat quam commendat, 'impotentiae potius quam potentioe adscri-
bendum est. Unde et Aristoteles in secundo qualitatis genere', ubi scilicet de
potentia naturali et impotentia agitur, sanativum et durum ad potentiam reducit,
et aegrotativum et molle ad impotentiam, cum tamen aegrotativum dicamus, qui
facile aegrotare potest, hoc est non facile valet, huic passioni resistere, et molle
quod leviter secari aut dissipari potest. Sanativum vero et durum e contrario ad
potentiam reducit, cum tamen sanativum dicatur, quod non potest facile infirmari,
et durum quod non potest leviter secari. Sicut ergo in supra positis, id est aegro-
tativo et molli, illa posse quae ad incommodum vel debilitatem rei attinent, im-
potentiae est potius quam potentiae, ita et eadem non posse e contrario potentiae
est adscribendum. Alioquin e converso impotentiam diceremus potentiam, et po-
tentiam impotentiam. Nemo itaque Deum impotentem in aliquo dicere praesumat,
si non possit peccare sicut nos possumus, quia nec in nobis ipsis hoc potentiae
tribuendum est, sed infirmitati. Unde et Augustinus, libro de Trinitate XV z
« Magna, inquit, ejus potentia est non posse mentiri. Sunt et quaedam quae in aliis
rebus potentiae deputanda sunt, in aliis reprehensibilia sunt , cum eadem saepe
aliarum rerum dignitatem commendent, aliarum vero minime3 veluti si quis ho-
minum ursum viribus superare possit, hoc magnae hominis potentiae ascribendum
est. Unde ipse ceteris hominibus praecelleret, et commendabilior esset, quod in
leone tamen et in elephante pro magno nullus haberet. Inde enim hominem po-
tentem comparatione aliorum hominum diceremus, sed non ita leonem vel ele-
phantem. Sic et in homine quod ambulare valet potentiae est ascribendum, quo-
niam ejus necessitudini congruit, nec in aliquo ejus minuit dignitatem. ln Deo
vero qui sola voluntate omnia complet, hoc omnino superfluum esset, quod in
nobis necessarium est, atque ideo non potentiae, sed vitio potius tribuendum
esset in eo, praesertim cum hoc in multis excellentiae ipsius derogaret, ut ambu-
lare videlicet posset. Ex quo etiam moveri localiter posset, et compositionem
pedum admittere, et ut mobilis et dissolubilis esset ejus corporea et compacta
substantia. Non absurde tamen et de his omnibus quae efficere possumus, Deum
potentem praedicamus3 omnia quae agimus ejus potentiae tribuimus, « in quo
(ι vivimus, movemur, et sumus’, »et qui « omnia operatur in omnibus'. » Utitur
enim nobis ad efficiendum quae vult, quasi instrumentis, et id quoque facere

¹cate9„ cap. vm, § 7. — ² Act. Δροει.. cap. xvn, v. 28. - ³ 1 Corinth„ cap. ιιι, v. 6.
11 16

