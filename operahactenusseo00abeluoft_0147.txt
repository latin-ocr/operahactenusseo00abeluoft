lNTRODUCTIO AD THEOLOGIAM. 437

nec corporea res est, nec partibus constat, ut dissolvi possit. Deus igitur nec caro,
nec homo esse proprie dicendus est. Alioquin et homo e contrario proprie di-
cendus esset Deus3 unde aliquid creatum, vel quod non semper fuit concedi
oporteret Deum esse, cum videlicet constet hominem creaturam esse, atque initium
habere. Absit autem ut aliquam rem Deum esse ponamus, quae non semper exsti-
terit, aut non semper Deus fuerit3 hoc quippe est Deum novum vel recentem
confiteri. A qua quidem perversitate Deus nos inhibenS‚ ait¹ : « Israel, si audieris
me, non erit in te Deus recens. >> Ut igitur expositum est, cum dicitur Deus fieri
caro, vel Deus liomo esse, sic accipiendum est, ut divina substantia humanae
sociari in personam unam intelligatur, non illa effici cui sociatur; sicut nec anima
hominis caro fit cui unitur, nec in ejus naturam convertitur. Quod diligenter
beatus aperiens Athanasius, cum unitatem personae Christi in duabus consi·
stentis naturis defenderet, ait de ipso : « Qui licet Deus sit et homo ‚ non duo ta·
men, sed unus est Christus. Unus autem, non conversione divinitatis in carnem,
sed humanitatis in Deum. Unus omnino, non confusione substantiae, sed unitate
personae. Nam sicut anima rationalis et caro unus est homo, ita Deus et homo
unus est Christus. ι) Tale est autem quod ait : Deus et homo sunt unus Christus,
non duo Christi, sicut anima et caro unus sunt homo , non duo homines. Quam-
vis enim diversitas naturarum in Christo sit, divinae scilicet et humanae, sicut in
uno homine anima et caro corporeae sunt et incorporeae naturae; non tamen nec
necesse est duos ideo Christos esse, sicut nec duos homineS, aut diversitatem fieri
personarum, sicut est naturarum in unam personam sibi conjunctarum, licet in
suis proprietatibus ita discretarum, ut nequaquam altera substantia in alteram
convertatur propter hanc unionem personae. Quod consequenter aperit, dicens :
α Unus autem, non conversione divinitatis in carnem, id est in humanitatem , sed
per assumptionem humanitatis a Deo factam.» Alia quippe est substantia vel na-
’ tura quae assumpta est, quam assumens , licet non sit alia persona. Quod rursus
exponens ait : Unus omnino per unionem personae, non per confusionem sub-
stantiae, hoc est non per commixtionem substantiarum in unam naturam , vel
per conversionem alterius substantiae in alteram. Sicut enim in uno Deo tres
personae sunt et una substantia ε ita e contrario in Christo duae sunt substantiae ,
humana scilicet ac divina, sed una in duabus substantiis vel naturis persona.
Unde et superius in eodem symbolo fidei idem doctor, cum diversitatem perso-
narum in una Dei substantia demonstraret, ait: «Fides autem catholica haec est,
ut unum Deum in Trinitate , et Trinitatem in unitate veneremur, neque confun-
dentes personas, neque substantiam separantes.» Tunc autem personas confunde-

¹ Psalm. Lxxx‚v. 10.
n 18

