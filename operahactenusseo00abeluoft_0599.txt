EI'lTOME THEOLOGlAE CHmSTlANAE. 589

exem'plum daret pro populo Dei pugnandi contra inimicos . Similiter de martyribus di-
cimus, quod eos exteriora patibula meliores non faciebant, sed tales esse, qui Christum

diligerent, ostendebant. Sic quoque de Christo sane asserimus, quod, quando ad· pas-
sionem ductus est, et in ligno affixus est, non plus meruit, quam ab ipsa conceptione.

Neque enim tunc melior effectus, quam ab ipsa pueritia extitisset, cum ex tunc Deum
ex toto corde diligeret. Sic igitur in voluntate, non in operibus quae bonis et malis
communia sunt, meritum omne consistit. Saepe enim plus jejunat, magis etiam se affligit
quilibet hypocrita, quam aliquis sanctus. Quod in sola voluntate meritum sit, inde quoque
conjectare licet, quod Deus dicitur scrutator renum et cordium, qui dicitur in occulto,
scilicet in voluntate, videre. Unde et Apostolus ε Iudicabit, inquit, occulta hominum,
secundum evangelium meum, id est, juxta praedicationem meam. Tale etenim est, ac
si diceret : Opera, quaein se indifferentia sunt, non curat, sed puritatem intentionis exigit.
Hoc idem attestatur Isaias, ubi dicit : Non judicabit secundum visum oculorum neque
secundum auditum aurium arguet. Si enim inde quis magis placet Deo, quod aedificat
domum pauperibus, et hoc quia potest, quam ille qui eamdem habet voluntatem nec.
aedificat, quia pauper est t negari non potest, quin ex hoc, quod dives est, magis placeat
Deo. Item si Hermannus eamdem habet voluntatem cum magistro suo Petro, et uterque
pecuniam ad faciendam domum pauperibus paravit, et alter aedificat, cui pecunia remanet,
alter vero minime, cum ei pecunia ablata sit, non qui aedificat, quam qui hoc non facit,
majoris meriti apud Deum esse debet. Aliter non est ratio, quare latrones non sint [causa P]
diminuendi meritum apud Deum3 quod quidem quam irrationabile sit omnium judicio re·
linquamus. Non vero negamus, [in] exterioribus quandoque meritum aliquod temporale
sequi, ut vel magis ad amorem Dei accendamur, vel ut aliis, qui nos vident remunerari,
exemplum bene operandi exhibeamus. Sed cum de meritis haec disseramus, quasi nulla
esse videntur, quia gratia meritis usque adeo repugnare videtur, quod cum omnia ex
gratia sint, merita non existant. Unde Apostolus : Si ex meritis, jam non ex gratia. Videtur
enim, quod ex nobis nihil boni possimus. Sic enim de nobis est, ut de medico et infirmo,
qui cum habeat medicamen apparatum, et dicat infirmo : Vide, hoc medicamentum
consulet sanitati tuae , si surrexeris et acceperis t infirmus autem cum surgere non possit,
nihil medicamen illud illi valebit, sicque cum per se surgere non possit, adjumento medici
ad surgendum indiget, ut medicamen accipiat et acceptum sibi proficiat. Quapropter nisi
dicamus, quod homo ex se etiam per liberum arbitrium ex natura sua habeat diligere, et
ei adhaerere, non possumus vitare, quin gratia meritis nostris praejudicare probetur3 quod
quidem quia in epistola ad Romanos super eum locum ε Jacob dilexi, etc. diligenter
expressi, hoc quasi notum praetereundum existimo. Si autem creatura ad imaginem et
similitudinem Dei facta, ex sui natura magis ad malum quam bonum prona esset, in sui
quidem natura bona non existeret. Velle autem bonum unicuique naturale est. Unde et

Apostolus ι Velle adjacet mihi.

CAPUT XXXV.

De remissione peccatorum.

Nunc de remissione peccatorum videamus. In reconciliatione peccatoris ad Deum tria
necessaria sunt, cordis contritio, oris confessio, operum satisfactio. Cordis contritio sive

