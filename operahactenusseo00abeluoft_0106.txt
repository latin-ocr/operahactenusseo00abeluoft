96 PETRI ABAELARDI

dum quod loquitur, et secunda secundum quod ad eum aliquis loquitur, et tertia
secundum quod de ipso inter aliquas sermo est. Et prima quidem persona, caete·
rarum principium est quoddam et origo seu causa. Et rursum prima et secunda
tertiae, nisi enim prima sit persona, quae scilicet loquitur, quomodo erit secunda,
ad quam videlicet sermo loquentis dirigatur? aut quomodo tertia erit, de qua
scilicet invicem loquuntur, nisi invicem illis loquentibus? Unde et bene quan·
tum ad ipsum existentiae gradum seu mOdOS, illa prima dicitur, ex qua ceterae ha-

bent esse, et illa secunda post primam, ex qua simul et ex prima tertia csse habet.

Quam etiam similitudinem, si quis ad divinae Trinitatis personas inducere
velit, non incongrue fortassis aptare poterit, cum videlicet ex Deo Patre tam
Filius quam Spiritus sanctus, et ex Patre simul et Filio simul Spiritus sanctus ha·
beat esse. Secundum quos etiam existentiae modos beatus quoque Augustinus,
ut jam olim meminimus supra, secundum a Patre dicit Filium, et Spiritum
sanctum nominat tertium. Sicut autem juxta Grammaticos persona sub disjunc-
tione patentius describitur hoc modo : Persona est qui loquitur, sive ad quem
loquitur, vel de quo tanquam diverso loquitur, ita et divinae personae sub disjun-
ctione potentius describi, hoc modo videntur. Persona est in illa summa Trini-
tate Deus Pater vel ejus Filius, sive amborum Spiritus sanctus. Sicut etiam ibi
nemo Grammaticorum dicit primam personam esse secundam aut tertiam, cum
sint earum diversae proprietates, licet eadem res, ut diximus, quae est prima
persona, sit secunda vel tertia, ita et in Deo cum eadem essentia quae est Pater,
sit Filius et Spiritus sanctus, nemo orthodoxus dicit unam personam esse alteram.
Quod si post grammaticam quasi puerilem disciplinam, ad philosophicam per-
sectionem conscendere juvat, ut scilicet tantum aliquam ad propositum nostrum
idoneam sumamus similitudinem, nec ibi nobis divinae gratiae suffragium deerit,
maxime cum de ipsis Apostolus philosophis loquens, asserat¹ α Illis Deus mani-
festavit. Invisibilia enim ipsius a creatura mundi per ea quae facta sunt, intellecta
conspiciuntur3 sempiterna quoque ejus virtus et divinitas. 2> Ubi quidem cum
ait, invisibilia ipsius, id est Dei, qui etiam ipso nomine Spiritus, invisibilis natura
declaratur. Et pluraliter, ut dictum est, invisibilia septiformem ejus spiritum,
hoc est Spiritum sanctum intelligi arbitror, quem nonnunquam etiam pro diver-
sitate donorum septem spiritus appellant. Sempiterna autem virtus Dei Filius
intelligitur, juxta quod alibi ait idem Apostolus’ : « Christum Dei virtutem et Dei
sapientiam. » Cum vero ait invisibilia ipsius vel ejus virtus, per hoc quod ipsius
Patrem dixerit, ipsum expressit, cujus videlicet tam ipse Spiritus quam Filius esse
dicitur. Cum autem subdit, et divinitas, subaudis similiter, intellecta conspicitur,

¹R0m., cap. ι, v. 20. - ² 1 Corinth„ cap. 1, v. 24.

