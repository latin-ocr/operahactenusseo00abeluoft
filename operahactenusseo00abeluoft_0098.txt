88 PETRI ABAELARDI

Quanto autem excellentia divinae naturae a ceteris quas condidit naturis, longius
abscedit, tanto minus congruas similitudines in illis reperimuS, quibus satisfa-
cere de ista valeamus. Quam etiam naturam philosophi Deum ignotum pro·
(flentes, in tantam ejus excellentiam, omnium mortalium cogitationem exce-
dentem, veriti sunt attingere, ut nec quid ipsa sit definire ausi sint , cum summus
ille, ut supra meminimus, philosophorum Plato, vix quid sit dicere ausus sit,
hoc solum de eo sciens, quod sciri qualis sit ab hominibus non possit; Hermes
quoque de Filio Dei « cujus, inquit, nomen non potest humano ore narrari. »
Ecce ille negat ab homine hunc posse sciri, iste vero posse edisseri. Unde
ipsum penitus, cum rerum omnium naturas philosophi distinguerent, praetermit-
tentes, quem nec ore disseri, nec mente concipi profitentur, sic eum a numero
rerum excluserunt, quasi eum nihil esse astruerent. Cum enim omnem rem aut
substantiae, aut alicui aliorum generalissimorum subjiciant, utique et Deum
si inter res ipsas comprehenderent, aut substantiis aut quantitatibus, aut caete-
rorum praedicamentorum melius connumerarent, qui nil omnino esse ex ipsis
convincitur. Omnes quippe res praeter substantias, per se subsistere non pos·
sunt, nisi scilicet subjectis sustententur substantiis, ut albedo nulla ratione esse
potest nisi in subjecto corpore, aut pietas nisi in anima, aut quaelibet res novem
praedicamentorum, nisi in subjectis substantiis insint. Substantiae vero in pro-
pria natura per seipsas existere aut perseverare possunt, omnibus et aliis rebus
destructis. Unde et substantiae quasi subsistentiae esse dictae sunt, et caeteris
rebus, quae ei assistunt, non per se subsistunt, naturaliter priores sunt. Ex quo
liquidum est Deum, qui omnium rerum est initium, et singulare principium,
nullo modo in eo rerum numero contineri quae substantiae non sunt. Sed nec
substantiae, secundum eos, supponitur Deus, licet ipse maxime sit res per se exi-
stens, et verum et incommutabile esse ipse solus a se habeat a quojzsgmt
omnia. De cujus quidem veritate ac simplicitate sive incommutabilitate substan-
tiae, Augustinus in lib. de Trinitate ait ¹: « Sic intelligamus Deum,si possumusquan-
tum possumus, sine qualitate bonum, sine quantitate magnum, sine indigentia
creatorem ‚ sine situ praesentem, sine habitu omnia continentem, sine loco ubi-
que totum, sine tempore sempiternum, sine ulla mutatione sui mutabilia facien·
tem, nihilque patientem. Quisquis Deum ita cogitat, etsi nondum potest invenire
omnino quid sit, pie tamen caveat quantum potest, aliud de eo sentire quod non
sit. Est tamen sine dubitatione substantia, vel si melius hoc appellatur essentia ‚
quam Graeci οὐσίαν vocant. » Quod autem nec juxta philosophos ipse Deus sub-
stantia sit dicendus, Facile convinci potest ex ipsis seripturis omnium dialecticam

ἰὼ. V, capi opp„ t. vlu, col. 838.

