382 PETRI ABAELARDI

praedictum musicae capitulum, et inveniet quomodo Pythagoras ebrium adole-
scentem sub Phrygii modi sono incitatum, spondaeo succinente reddidit mitiorem,
et sui compotem. Nam cum scortum, inquit,-in rivalis domo esset clausum,
atque ille furens domum vellet amburere, cumque Pitagoras stellarum cursus,
ut ei mos nocturnus, inspiceret, ubi intellexit sono Frigii modi incitatum,
multis amicorum admonitionibus a facinore noluisse desistere, mutari modum
praecepit atque ita furentis animum adolescentis ad statum mentis pacatissimae
temperavit. Inveniet etiam quod cum vinolenti adolescentes tibiarum etiam
cantu, ut fit, instincti, mulieris pudicae sores frangerent, ammonuisse tibicinam,
ut spondaeum caneret, Pitagoras dicitur : quod cum illa fecisset, tarditate mo—
dorum et gravitate canentis illorum furentem petulantiam consedasse. Videbit
ibidem et quomodo Terpander atque Ario Lesbios atque Iones gravissimis
morbis cantus eripuere proesidio ς necnon et qualiter Ismenias Thebanus Boe-
tiorum pluribus, quos sciatici doloris tormenta vexabant, modis fertur cunctas
abstersisse molestiaS. Ubi etiam Empedocles cum ejus hospitem quidam gladio
furibundus invaderet, inflexisse modum canendi dicitur, atque adolescentis
iracundiam temperasse. In tantum vero, inquit Boetius, priscae philosophiae
studiis vis musicae artis innotuit, ut Pitagorici cum diurnas in somno resolve· ’
rent curas, quibusdam cantilenis uterentur, ut eis lenis et quietus sopor irre·-
peret. Itaque experrecti aliis quibusdam modis stuporem somni confusionem—
que purgabant. ld, nimirum scientes quod nostrae tota animae corporisque
compago musica coaptatione et juncta sit. Nam ut sese corporis affectus habet,
ita etiam pulsus cordis motibus incitantur, quod scilicet Democritus Ypocrati
medico tradidisse fertur, cum eum quasi insanum, cunctis civibus id opinan-
tibus, in custodia medendi causa viseret. Sed quorsum istic? quia non potest
dubitari quin nostrae animae et corporis status eisdem quodammodo propor-
tionibus videatur esse compositus, quibus harmonicas modulationes posterior
disputatio conjungi copularique monstrabit. Quod si parum fidelibus videantur
quae juxta philosophos de virtute diximus harmonica, nisi et sacrae id scripturae
testimonio confirmemu53 occurrat memoriae qualiter spiritu malo in Saul
irruente, actum est virorum prudentium consilio vim harmonicae suavitatis non
ignorantium, ut vesaniae tantae stimulis Davidici moduli mederentur. Unde et
postmodum vir Deo plenus cum ad divini cultus religionem amplificandam
templum aedificare disponeret, psalmos qui decantarentur composuit, et om-
nium musicorum instrumentorum genera congregavit, ut tam vocum quam
sonorum consonantiis rudem alliceret populum, per quae antea diabolicum in
reprobo rege mitigarat tormentum. Ex quo praecipue traditur quam naturalis
animae sit harmonica modulatio, quae ita naturam ejus suavitate sui componere

