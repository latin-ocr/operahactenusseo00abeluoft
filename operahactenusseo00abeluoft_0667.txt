DlALOGUS. 657

similitudinem divinae circa nos culturae diligentiam praeputium signat amputatum,
ex quo nos Deus excolere incipit. Quod si etiam humanae culpae in primis paren·
tibus exordia revolvaS‚ et dominicam in mulierem sententiam poenae prolatam ‚
cum ei videlicet dicitur¹ ε α In dolore paries filios, » videbis quoque virum par·
ticipem peccati in genitali praecipue membro recte fieri poenae consortem ‚ ut in
illo videlicet membro recte patiatur, per quod vitae praesentis exilio filios generat
morituros, de paradiso se et nos pariter propria transgressione in hujus vitae
dejiciens aerumnas. Nam et mulier in partu laborans reete ex illo quo concipit et
generat membro patitur, et propter ipsam concupiscentiae voluptatem, quam
habet in conceptu, plectitur in partu, et poenam insuper solvit quam peccando
adquisivit. Quae quoniam prior peccavit et virum postmodum ad peccatum
traxit, non incongrue in hac etiam poena ipsa praecessit. Nec tamen Deus omnino
virum ipsum punire distulit, cui statim in poena constitutum est et dictum a
Domino' : «Maledicta terra in opere tuo ε in laboribus comedes eam cunctis
diebus vitae tuae. Spinas et tribulos germinabit tibi, » etc. At ubi opulentiam
promissae terrae adepti sumus non jam spinas et tribulos germinantis, quod de
poena ibi est diminutum , in circumcisione non incongrue est recompensatum.
Quae tamen post ipsius terrae promissionem , antequam ipsa obtineretur, a pa·
triarchis statim est inchoata, ut firmiorem ad posteros auctoritatem transmit-
teret. Haec de circumcisione in praesentiarum satis arbitror. Qui vero ex scriptura
convincere niteris, eam his tantum esse injunctam qui ex semine ducuntur
Abrahae3 non animadvertis, quod ibidem scriptum est, de his etiam qui de hac
stirpe non sunt. Cum enim Dominus praemisisset : « Infans octodierurn circum-
cidetur in vobis, omne masculinum in generationibus vestris ε tam vernaculus
quam emptitius circumcidetur3 >2 statim adjecit ε « Et quicunque non fuerit de
stirpe vestra. 2> Quod itaque Isaac solum et semen ejus ad circumcisionem perti-
nere astruis, vide quantam habeat dissonantiam, et ex ipso quoque Abrahae facto
te corrige. Ipse quoque ex dominico praecepto Ismaelem quoque secum et omnes
viros domus suae tam vernaculos quam emptitios et alienigenas pariter circum-
cidisse memoratur3 «statim, » ait Scriptura, in ipso die, sicut praeceperat ei
Dominus, antequam adhuc Isaac natus suisset; ut a vobis eam accepisse sciatis,
et tanto vobis eam quasi magis naturalem vindicetis. Nunc ergo si placet ipsa
etiam scripturae verba ponamus, quae sunt hujus modi³z « Tulit autem Abraham
Ismaelem filium suum et omnes vernaculos domus suae, et circumcidit carnem
praeputii eorum, statim in ipso die, sicut praeceperat ei Dominus. Et iterum
eadem die circumcisus est Abraham et Ismael filius ejus, et omnes viri domus

¹ cenes„ cap. ni, v. 16. - ² Ibid.‚ v. 17. - menes, cap. xvn, v. 23.
11 83

