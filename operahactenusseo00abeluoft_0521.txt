THEOLOGIA CHRISTIANA. 51 1

Aut cum Christus ex divinitate et humanitate una sit compacta persona, et pro
parte Deus, pro parte homo dicatur, atque in ipso homo Deus esse dicatur,
quia hic illi in unam personam sit unitus, sitque divina substantia aeterna, hu-
mana non aeterna, non tamen ideo concedere cogimur quod non est aeternum
esse aeternum3 nec Scripturae figurativas locutiones ultra hoc quod scriptum
necesse est extendi. Sed nec cuiquam fas est, a consueta significatione sermo-
nem commutare, nisi ei cujus gravissima videtur auctoritas, aut aliqua ornatus
hoc commendet gratia. Quid etiam mirum si voces cum a creaturis ad Deum
transferuntur, significationem varient, utpote hoc nomen Pater vel Filius, con-
structionis quoque vim commutent, cum illae etiam id saciant quae significationem
nullatenus mutare videntur? Nemo quippe recte intelligens unitatem aut pleras-
que alias formas ita a subjectis substantiis dividit, ut eas ab eis numero vel
essentialiter diversas existimet. Nec quis, cum dicit unitatem Dei, vel unum
Deum, aut simplicitatem Dei, et simplicem Deum, sicut unitatem animae vel
unam animam, aut simplicitatem animae vel simplicem animam3 ad alium sen-
sum haec nomina in Deo accipit quam in anima : non tamen ita dicimus
unitatem vel simplicitatem esse animam, sicut esse Deum. Sed quaelibet sorma—
rum nomina Deo copulata solam identitatem essentiae monstrant ε ac si dicamus
idem esse unitatem quod Deum, quod minime in ceteris contingit substantiis,
sicut alibi, cum de discretione praedicamentorum dissereremus, ostendimus.
Quid itaque mirum si Pater et Filius haec nomina a creaturis ad Deum translata, in
creaturis sibi copulata solam identitatem essentiae monstrent, in Deo autem id
solum non faciant, sed et insuper identitatem proprietatis, cum e contrario
nomina formarum Deo copulata, solam identitatem essentiae monstrent, quoe in
creaturis contenta non sunt?

Illud autem Athanasii, quod ait ε( Omnipotens Pater, omnipotens Filius, omni-
potens Spiritus sanctus, » maxime fortasse confirmare videtur, ut concedamus
Filium quoque, sive Spiritum sanctum esse Patrem, cum scilicet, ut supra
diximus, Pater ex potentia sit dictus, sicut Fili-us ex Sapientia, et Spiritus ex
benignitate. Quis etiam negare queat quin unaquaeque personarum potens sit
et sapiens et benigna? Cum itaque Filius sit Deus omnipotens, et tantum-
dem valeat dicere Deum omnipotentem, quantum dicere Patrem, numquid
et Filius est Pater? Ad quod primum respondere satis arbitror, quod saepe,
ut diximus, voces per se acceptae eamdem vim penitus habent atque aequi-
pollentiam, juxta propriam earum significationem, quae tamen eamdem vim
in constructione non custodiunt. Nam, teste Prisciano, amans et qui amat
idem valent, non tamen sicuti de eo qui modo non amat, verum est dicere
quod erit amans, ita verum est dicere quod erit qui amat. Unitas quoque et

