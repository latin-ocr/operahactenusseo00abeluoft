THEOLOGIA CHRISTIANA. 36¹

divini cultus religionem plurimum proficit ε ut ob hoc praecipue ipsa Dei
Sapientia Incarnata in praedicatione sua eam rectissime decrevisset assumere.
Duo quippe sunt quae. nos omnino Deo subJectos efficiunt, timor videlicet et
amor. Potentia quidem et Sapientia maxime timorem incutiunt, cum eum et
posse punire errata, et nihil latere cognoscimus. Benignitas autem ad amorem
pertinet, ut quem benignissimum habemus, potissimum diligamus. Ex qua
etiam certum est impietatem ulcisci velle, quia quo plus ei placet aequitas, magis
displicet iniquitaS, sicut scriptum est ¹. «Dilexisti justitiam et odisti iniquitatem.»
Nomine vero Patris, ut diximuS‚ Potentia designatur, nomine Filii Sapientia,
et nomine Spiritus sancti Bonus effectus erga creaturas. Causas autem horum
nominum in sequentibus assignabimus, quare ,videlicet haec nomina ad haec
distinguenda in Deo translata sunt a consuetis significationibus. Sed prius hanc
divinae Trinitatis distinctionem, non a Christo incoeptam, sed ab ipso apertius
ac diligentius traditam esse ostendamus, quam quidem divina inspiratio et per
Prophetas JudaeiS, et per philosophos gentibus dignata est revelare, ut utrum-
que populum ad cultum unius Dei ipsa summi Boni perfectio agnita invitaret,
ex quo omnia, per quem omnia, et in quo omnia, et facilius haec fides Trinitatis
tempore gratiae susciperetur ab utroque populo, cum eam a doctoribus quoque
antiquis viderent esse traditam.

CAPUT ΙΙΙ.

Primum ipsa legis exordia occurrant, ubi legislator Moyses fidem catholicam
de Unitate pariter et Trinitate tamquam omnium bonorum fundamentum ante-
ponit. Cum enim dicitur¹ : <c In principio creavit Deus coelum et terram, » pro
eo quod apud nos dicitur Deus, hebraica veritas habet κ Heloym, » quod est
plurale hujus singularis quod est α Hel. » Quare ergo non dictum est «Hel, n
quod est Dens3 sed α Heloym‚ ι) quod apud Hebraeos Dii sive Judices inter-
pretatur, nisi hoc ad multitudinem divinarum personarum accommodetur, ut
videlicet eo modo insinuetur pluralitas in De0‚ quomodo et trinitas3 et quo-
dammodo dicatur multiplex Deus, quomodo et trinus, non secundum quidem⁸
substantiae diversitatem, sed secundum personarum proprietates? Nam et ibi-
dem de unitate substantiae demonstranda caute provisum est, cum dicitur
«Creavit, » non creaverunt. Ubi et statim in sequentibus distinctionem per-
sonarum adnectit, quasi ad determinandum quod ad hanc denotandam

¹ Psazm. niv, v. 8. — ² Genes„ cap. 1, v. ι. - ³ Alit. Quamdam.
11 46

