476 PETRI ABAELARDI

Filius est, quam in creaturiS, in quibus est saltem formarum diversitas, atoue
ipsius substantiae instabilitas assiduaque variatio.

Quomodo ergo, si concedamus in creaturis propter identitatem essentiae,
quod hic sedens est hic albus, vel hic qui Pater est Filius est, non hoc magis
in Deo recipiamus, ut is videlicet qui Pater est Filius sit, cum sit utriusque
unica et individua prorsus ac mera substantia? Aut bic qui Pater est sit
Incarnatus sicut et Filius , cum eadem substantia quae Pater est carnem
susceperit, sicut ea quae Filius est, cum eadem penitus substantia sit utriusque
uersonae Ρ

Denique cum nihil in Deo sit praeter unicam essentiam simplicis et individuae
omnino substantiae, et Deus Deum generet, hoc est Pater Filium, numquid
substantia substantiam generat? Et cum eadem sit penitus substantia quae gene-
ratur cum ea quae generat, numquid idem seipsum generat? Quod autem eadem
res seipsam gignat, non solum omnium ratio, verum sanctorum Patrum scripta
detestantur, maxime in hac ipsa generatione divina, de qua Augustinus in primo
cle Trinitate ait¹ ε «Qui putat ejus potentiae Deum, ut seipsum ipse genuerit,
eo plus errat quod non solum Deus ita non est, sed nec spiritualis creatura
nec corporalis. » Nulla enim omnino res est quae seipsam gignat. Constat quippe ’ .
omne quod de Deo dicitur, de personis ipsis aut sigillatim aut conjunctim di-
cendum esse, hoc est' de una earum aut de pluribus simul. Si ergo Deus se-
ipsum genuerit, utique aut aliqua trium personarum seipsam, aut plures earum
seipsas genuerunt.Quod si aliqua trium personarum seipsam genuerit, vel Pater
ipse gignit se, vel Filius ipse, vel Spiritus sanctus. Quod si Pater seipsum gignat,
profecto ipse sui est Filius ; et ita confusae sunt personae, cum ille qui Pater est
sit Filius. Eadem quoque confusio est, hoc est permixtio personarum, si aliqua
aliarum seipsam gignat, hoc est sit pater sui.

Praeterea si Deus Deum generat, utique vel seipsum vel alium‘Deum. Alius
vero Deus ab alio non potest esse, sed unus tantum Deus3 nec juxta Augusti-
num et suprapositam rationem, Deus seipsum generare potest. Quippe si seipsum
Deus genuerit , utique ipse Deus sui pater est. Quod si ipse Deus pater est sui,-
profecto vel Deus Pater est pater sui, vel non Deus Pater est pater sui. At vero
Deus Pater solius Filii, et non sui ipsius pater est. Non igitur Deus Pater est
pater sui. At rursus si falsum sit Deum Patrem esse patrem sui;.utique falsum
est, Deum Patrem sui esse patrem sui. At vero quis ponat aliquid esse patrem
sui, et contradicere audeat ipsum patrem sui esse patrem sui?

Qua etiam ratione, cum una tantum substantia sit trium personarum‚ut sit

¹ August. de Trinit.‚ lib. 1, cap. 1.

