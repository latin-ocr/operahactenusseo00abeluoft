lNTRODUCTlO AD THEOLOGlAM. ⁴15

LIBER TERTIUS.

Expeditis his quae ad singularem1Christianae fidei professionem attinere vi-
dentur, de discretione videlicet trium personarum in una eademque penitus ac
simplici divinitatis substantia, juvat in hujus summi boni perfectione contem·
planda mentis aciem altius imprimere, ac diligentius singula replicando quae-
cunque aliquid quaestionis habere videntur, verisimilibus et honestissimis ratio·
nibus definire, ut quo amplius innotuerit hujus summi boni perfectio, majori
unumquemque ad se trahat desiderio. Ac primo de unitate divinae substantiae,
postmodum de personarum recapitulandum est Trinitate. In superioribus itaque
libellis ad nostrae fidei professionis defensionem elaboratum est, hic vero ad
ipsius amplificationem elaborandum.

Prima igitur sit de ratione credendi unum Deum discussio, et quod unum
magis quam plures attineat credi, ubi et prima se ingerit quaestio, an humana
etiam ratione divina celsitudo indagari potuerit, ac per hanc a creatura sua
creator recognosci, an potius ipse Deus signo aliquo sensibili suam ei notitiam
primum exhibuerit, velut in angelo vel in quocunque ei Spiritu primitus appa-
rens, sicut de primis legitur parentibus, quibus in Paradiso locutus fuisse perhi-
betur. Et fortassis ita primo factum est, ut in aliqua scilicet visibili specie invi·
sibilis creator ipse homini se revelaret. Si tamen vim ipsam rationis diligentins
attendamus, cujus proprium est omnem transcendere sensum, et ea vestigare quae
sensus non valet attingere , profecto quantocunque res subtilioris est naturae , et
a sensu remotior, tanto rectius se rationis committit judicio, et magis in se ratio·
nis studium provocare debet. Unde etiam cum per insigne rationis imagini¹ Dei
specialiter homo comparetur, in nihil aliud homo pronius eam figere debuerat,
quam in ipsum cujus imaginem, hocest expressiorem similitudinem, per hanc
obtinebat, et in nullam fortasse rem percipiendam pronior esse credenda est,
quam in eam cujus ipsa amplius adepta sit similitudinem. Facile quippe est ex
similibus similia conjici, et quo quisque alteri similior, facilius ex seipso, ad eJus
notitiam pertingere valet, cui est ipse per naturam vicinior. Quod si et in hoc
ipsa quoque sensuum experimenta necessaria videntur, ut videlicet a sensibilibus
ad intelligibilia duceremur, facile etiam erat, ut omnium optimus conditor atque

¹ [mavinia iegitur tn cod. Vtct. et Edit. Anum imagini melius tn Theol. Christ.

