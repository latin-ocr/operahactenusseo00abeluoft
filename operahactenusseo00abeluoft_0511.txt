THEOLOGIA CHRISTIANA. 50⁴

«Dum intelligatur saltem in aenigmate quod dicitur, placuit ita dici, ut dice-
retur aliquid, cum quaereretur quid tria sint, quae tria esse fides vera pronuntiat,
cum et Patrem non dicit esse Filium; et Spiritum sanctum qui est donum Dei,
nec Patrem dicit esse nec Filium. υ Idem post aliqua in eodem capitulo ε α Cum
conaretur humana inopia loquendo proferre quod tenet de Domino Deo, timuit
dicere tres essentias, ne intelligeretur in illa summa aequalitate ulla diversi-
tas. Rursus non esse tria, quaedam non poterat dicere, quod Sabellius, quia in
haeresim lapsus est, dixit. >2 Tria itaque debere dici etiam Augustinus mani·
feste perhibet, secundum ipsam scilicet, ut dictum est, personarum diversi-
tatem.

At rursus tria quomodo dicentur nisi et quaedam sit multitudo? Quod si quis
multitudinem personarum etiam per se multitudinem dici annuat, cum omnis
multitudo ex multis colligatur partibus3 numquid et multitudo personarum, quae
in Deo sunt, partes habebit? Pars autem, teste Boetio, prior est ab eo cujus pars

est, et eo ejus¹ constitutiva divisio in priora fit, sicut generis in posteriora. Opor-
tebit itaque quamlibet ¹trium personarum ipsa Trinitate quam constituunt prio-

rem esse , et ipsam Trinitatem posteriorem esse singulis illis, si non tempore,
saltem natura. Ipso etiam attestante Boetio, non idem est pars quod est to·
tum : quia una eademque essentia esse totius et partis non potest, cum haec in
quantitate totius ipsius inclusa sit cum aliis, atque ideo minor. At vero et tota
Trinitas, et 'singulae personae, sunt una et eadem penitus divina substantia. Di-
camus itaque constanter, sicut incoepimuS‚ nullam omnino multitudinem in
divinitate consistere, licet multitudo personarum ibi sit; atque ipsam Trinitatem
individuam penitus confiteamur ε quia licet in ea diversae, ut dictum est, personae
sint, ,nulla tamen ideo multitudo partium, vel quaecumque multitudo dici potest,
ubi nulla est rerum atque essentiarum diversitas. Nullo itaque pacto concedimus
multitudinem illam personarum dici absolute multitudinem, nec quia multae
sunt personae ideo dici multa simpliciter : quia quantumcumque quislibet et
abuti verbis velit, neque hoc nomen multa, neque hoc nomen multitudo, non-
nisi juxta numerum accipi recte potest, hoc est nonnisi secundum pluralitatem
aliquam ac diversitatem rerum in essentiis discretarum, ita scilicet diversarum ,
ut haec essentia non sit illa3 quae quidem pluralitas nullo modo in simplicitate
divinae substantiae potest esse, ac sic nec totum aliquod-ex multitudine aliqua
partium ‚ cum nullo modo ibi res multae sint, licet multae sint personae, et nullo
modo ibi sit diversitas rerum , licet sit personarum. Unde Leo papa in Sermone
Pentecostes: « In Trinitate‚ inquit, divina nihil dissimile , nihil impar est. » Tale

¹Sic in editis. Forsan cujus pro eo qius.

