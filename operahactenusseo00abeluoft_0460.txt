450 PETRI ABAELARDI

nisi pro bonis ejus invidet. Unde et Lucifer ille qui mane oriebatur, tanto· ad
superbiendum pronior extitit, quanto ceteris angelicis spiritibus per sapientiae
vel scientiae claritatem superior fuit z nec tamen ideo sapientiam vel scientiam
de naturis rerum, quam a Deo acceperat, malam dici convenit, licet ille super-
biendo male illa usus sit. Sic et cum quislibet de philosophia vel doctrina su-
perbit, non ipsam culpare scientiam debemus, propter adjunctum vitium3 sed
unumquodque secundum se pensari convenit, ne forte indiscrete agentes pro-
pheticam illam maledictionem incurramus²: « Vae his qui dicunt bonum
malum et malum bonum, ponentes lucem tenebras, et tenebras lucem. » Haec
adversus illos dicta sufficiant, qui suae imperitiae solatium quaerentes, cum nos
aliqua de philosophicis documentis exempla vel similitudines inducere viderint,
quibus planius quod volumus fiat, statim obstrepunt quasi sacrae fidei et divinis
rationibus ipsae naturae rerum a Deo conditarum inimicae viderentur, quarum
videlicet naturarum maximam a Deo peritiam ipsi sunt a Deo philosophi con·
secuti z ut cum sancti doctores allegoriarum mysteria in ipsis animalium vel
quarumlibet rerum naturis investigent, juxta ipsorum philosophorum dicta has
assignent, dicentes quidem hanc hujus vel illius rei esse naturam, sicut phy·
sicae scriptores tradiderunt. In tantum vero in ipsa factura sua delectatur Deus,
ut frequenter ipsis rerum naturis quas creavit, se figurari magis quam verbis
nostris quae nos confiximus aut invenimus exprimi velit, et magis ipsa rerum
similitudine, quam verborum nostrorum gaudeat proprietate, ut ad elo-
quentiae venustatem ipsis rerum naturis juxta aliquam similitudinem pro verbis
scriptura malit uti, quam propriae locutionis integritatem sequi. Nemo itaque
me culpare praesumat, si ad propositum nostrum ostendendum aliquas vel
ex nobis vel ex philosophis similitudines induxem, quibus facilius aperire
quod desidero possim. Scriptum quippe est: Fas est et ab hoste doceri, et
cum intelligentiae deservimus modis omnibus curandum est, ut quoad pos-
sumus facilius studeamuS. Unde est illud B. Augustini consilium in 1v de Doc-
trina Christiana ubi quidem christianae doctrinae modos exequitur ac docet’ :
« Non curante illo, inquit, qui docet, quanta eloquentia doceat, sed quanta
evidentia. Diligens appetitus aliquando negligit verba cultiora, unde ait qui-
dam, cum de genere tali elocutionis ageret, esse in eo quamdam diligentiam
negligentem. >³ Item ε « Quid enim prodest locutionis integritaS, quam non sequitur
intellectus audientis? cum loquendi omnino nulla sit causa, siquod loquimur
non intelligunt, propter quos, ut intelligant, loquimur. Qui ergo docet vitabit
verba omnia quae non docent. » Item: α Insignis indolis in verbis verum amare,

¹ lsai„ cap. v, v. 20. — ² Lib. lv, cap. x et sq.

