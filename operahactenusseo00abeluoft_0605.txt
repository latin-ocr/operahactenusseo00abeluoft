ETHICA SEU LIBER DICTUS : SCITO TEIPSUM. 595

CAPUT PRIMUM.

De vitio animi, quod ad mores pertinet.

Sunt autem animi quoque nonnulla vitia, seu bona quae a moribus sejuncta
sunt3 nec vitam humanam vituperio, nec laude dignam efficiunt, ut habitudo
animi vel velocitas ingenii3 obliviosum vel memorem esse; ignorantia vel
scientia. Quae quidem omnia cum aeque reprobis ut bonis eveniant, nihil ad
morum compositionem pertinent, nec turpem vel honestam efficiunt vitam.
Unde bene cum superius praemisissemus « animi vitia, » ad exclusionem talium
subjunximus : « quae ad mala opera pravos efficiunt, » id est, voluntatem incli-
nant ad aliquid quod minime convenit fieri, vel demitti.

CAPUT ΙΙ.

Quid distet inter peccatum et vitium inclinans ad malum.

Non est autem hujusmodi animi vitium idem quod peccatum; nee peccatum
idem quod actio mala. Verbi gratia iracundum esse, hoc est, pronum vel
facilem ad irae perturbationem, vitium est, et mentem inclinat ad aliquid impe·
tuose et irrationabiliter gerendum, quod minime convenit. Hoc autem vitium in
anima est, ut videlicet sit ad irascendum, etiam cum non movetur ad iram ε sicut
claudicatio, unde claudus dicitur homo, in ipso est, quando etiam non ambulat
claudicando 2 quia vitium adest etiam cum actio deest. Sic et multos ad luxu-
riam sicut ad iram, natura ipsa, vel complexio corporis pronos efficit; nec
tamen in ipso hoc peccant quia tales sunt, sed pugnae materiam ex hoc habent
ut per temperantiae virtutem de se ipsis triumphantes coronam percipiant,
juxta illud Salomonis¹ z « Melior est patiens viro forti, et qui dominatur animo
suo expugnatore urbium. >2 Non enim religio ab homine vinci, sed a vitio turpe
existimat. Illud quippe bonorum quoque hominum est3 in hoc a nobis decli·
namus. Hanc nobis victoriam commendans Apostolus, ait¹ : « Non coronabitur
quis nisi legitime certaverit. » Certaverit, inquam, non tarn hominibus quam
vitiis resistendo, ne ‘nos videlicet in consensum pertrahant pravum : quae, etsi
homines cessent, impugnare nos non cessant ι ut tanto periculosior eorum

⁸ Prov„ cap. xvi, v. 32. — ² Tim. 11, cap. 11, v. 5.

