-1 48 PETRI ABAELARDl

particulae. Et his quidem vel consimilibus rationibus, omnia quae in mundo
sunt conditorem sive rectorem habere manifestum arbitror, quem nos Deum
dicimus.

De cujus nunc unitate superest disputare, ut magis videlicet unum condito-
rem ac rectorem mundo praeesse conveniat quam plures, atque unum potius
Deum ac dominum omnium, quam plures credi oporteat. Certum quippe est,
omnia tanto majori concordia regi, quanto paucioribus cura regiminis eorum
commissa est. Nihil autem melius aut majori concordia regi quam mundum
constat universum, sicut supra Tulliana exposuit ratio. Uni igitur regimini sub-
jectum est. Nihil quippe, ut dictum est, majori concordia quam mundusregitur‚
nec etiam res ea quaelibet cui unus tantum praesidet rector. Nullo itaque modo
pluribus rectoribus mundus subjacet, sed uni tantum. Tanto quippe major in
omnibus custoditur concordia, quanto major tenetur identitas, et tanto amplius
a concordia receditur, quanto ab unitate magis receditur. Ut ergo summa
sit concordia, summa teneatur identitas, ac praecipua conservetur unitas.
Nil autem cum aliquo ita ut secum idem vel unum potest, nec ita alii
concordare ut sibi, cum a seipso nihil dissimile sit. Ad unum itaque cuneta
spectare ac referri convenit, ut quod rerum diversitate agitur, una ratione
concorditer administretur, modo quem in omnibus oportet, servato. Sed nec
plures ad rerum creationem magis quam ad generale earum regimen conve-
nire credendum est, sed ab uno naturas omnes fieri sicut et regi opportune credi-⁸
tur, ut tanto concordius regi valeant, quanto majori connexae sunt concor-
dia. Tanto autem major est earum concordia, quanto amplius ab uno eodemque
penitus semper principio manant, et earum artifex a multiplicitate ac diversitate
⁴ recedit. Facta autem sunt primitus, ut optime postea regerentur, et quae fiebant
ut regerentur, ad regendum utique dum fierent, praeparabantur. Ut ergo optime
regerentur facta, optime, dum fierent, ad regendum erant praeparanda. Quomodo
autem optime praepararentur dum fierent, 'ut facta postmodum optime regerentur,
nisi summa invicem concordia, et ipsa sui creatione colligarentur, ut eo amplius
concorditer atque melius regantur, quanto concordius in ipsa eorum conditione
naturae ipsorum sunt invicem colligatae? Ad quam etiam conditionis concor-
diam , sicut et regiminis, unitas ipsa atque identitas maxima conditoris pro-
ficit, ut hinc quoque unum eumdemque penitus conditorem sicut et rectorem
omnium esse constet, quem nos Deum dicimus, ac summum jure profite-
mur bonum. Qui quomodo summum diceretur, nisi caeteris omnibus praecelleret
bonis? Quod vero omnibus aliis praecellit, unum profecto et unicum esse con-
venit, et quod in se perfectum „esse conceditur, atque ad omnia quae facienda
sunt ex propria voluntate per se sufficiens , ex quo et omnipotens dicitur, com-

