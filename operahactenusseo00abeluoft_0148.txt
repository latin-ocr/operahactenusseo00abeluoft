4 38 PETRI ABAELARDI

remus, id est invicem permisceremus¹‚ si hanc ‘esse illam poneremus, sicut e con-
trario substantiam Dei separaremus, si in eo diversas esse substantias teneremus.
Quod statim diligenter eirponens subdit: « Alia est enim persona Patris, alia
Filii, alia Spiritus sancti. ³2 Sicut ergo in Deo una est substantia, sed diversae
personae: ita e contrario in Christo una est persona, sed diversae substantiae,
divina, ut dictum est, atque humana, quarum nequaquam una in alteram est
mutata, sed utraque propriam naturam retinet in illa unione personae, et
ambae in naturis suis permanent impermixtae. Nam et in singulis* totis sic di-
versae partes ad compositionem ipsorum conveniunt, ut tamen in suis naturis
sint disjunctae ‚ quae quadam aggregatione sunt conjunctae, velut ossa et caro
in humano corpore, vel ligna et lapides in unius domus compositione. Sicut
ergo ossa in uno homine carni adhaerentia , in naturam¹ carnis non transeunt,
nec in una domo lapides lignis aggregati propriam substantiam mutant, ut
aliud fiant quam prius erant, aut caro animae sociata aliud quam caro fit, nec
prioris substantiae naturam mutat⁸3 ita nec divinitas humanitati in unam per-
sonam conjuncta aliud fit‘ quam prius erat, quamvis aliud sibi in unitate per-
sonae conjungat. Secundum quam quidem unionem personae, cum Deus homo
factus dicitur, aut aliud quam primitus fuerit esse conceditur ‚ non 1100 ex mu-
tatione substantiae‚ sed unitate personae intelligendum est z quia videlicet Deus
hominem sibi in unam personam conjunxerit, et rem alterius naturae in hanc
unionem sibi sociaverit. Non est igitur Deus in aliud mutatus quam fuerit, licet
aliud sibi, ut dictum est , in hanc unionem conjunxerit. Nam nec animae nostrae,
cum, resumptis corporibus, eis in unam personam sociabuntur, ideo aliud quam
erant efficientur, quamvis ipsum corpus rursum animando vivificetur, et de
inanimato ad animationem promoveatur : ut ex hoc corpus ipsum potius per
animam quarn ipsa propter corpus mutari dicendum sit. Corpus quippe ex ipsa,
non ipsa ex corpore in quemdam proficit statum ‚ ab ipso calorem et motum
suscipiens, cum ipsa in se ipsum persistat immobilis. Multo minus autem Deus -
homini unitus, aliud ob hoc fieri dicendus est ‚ cui nihil conferre creatura po-
test. Unde ab omni mutabilitate Deum penitus immunem profitemur esse. Haec
inpraesentiarum de divina potentia , vel quae ad eam pertinent, dicta sufficere
arbitror.

Nunc de sapientia ipsius prosequamur. Hanc alii Verbum, alii Rationem, seu
Mentem dixerunt, quasi videlicet vim quamdam discretionis ad omnia integre
cognoscenda ‚ ut in nullo ejus dispositio possit errare , nihil eam penitus possit

¹ Sic Cod. Vict.; Permiserimus Amb. -²Sic Cod. Vict. In deest Amb.— ³ Sic Cod. Vict. Mutat deest et spanum
vacuum relictum est in edit. Amb. — ⁴ Sit pro fit Amb.

