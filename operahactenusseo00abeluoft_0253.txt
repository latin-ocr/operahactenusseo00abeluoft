ΙΝ EPISTOLAM AD ROMANOS. 243

novit qui nihil non optime disponit. Et nos quidem aliquas hujuscemodi ex his
quae frequenter accidere videmuS, conjicere possumus, Soepe quippe accidit,
ut talium parvulorum mortem in vitam suorum parentum divIna gratia com-
mutet, cum ipsi videlicet maxime de eorum damnatione quaerentes quam eis
per concupiscentiam propriam generatis intulerint, propriae id culpae totum
tribuant et sibi ascribant, et tam ipsi quam caeteri hoc videntes, timidiores in
Deum, et de propriis peccatis magis compuncti vel resipiscentes efficiantur, curn
. tam severam in parvulos ex concupiscentia, in qua omnes genuerunt, viderint
sententiam. Ex quo etiam ad continentiae bonum potius invitamur, quod tam
periculosae indulgemus concupiscentiae, per quam tot animae incessanter inseris
transmittuntur. His vel consimilibus rationibus apparere arbitror, Dominum de
mitissima illa damnatione parvulorum non solum injuriae non esse arguendum ,
verum etiam ex nonnulla gratiae suae tamin parvulos, ut dictum est, quam in
caeteros collatione glorificandum.

Est ergo originale peccatum, cum quo nascimur, ipsum damnationis debitum
quo obligamur, cum obnoxii. aeternae poenae efficimur propter culpam nostrae
originis, id est primorum parentum, a quibus nostra incepit origo. In illo enim,
ut supra meminit Apostolus, peccavimus, id est, peccati ejus causa aeternae dam-
nationi ita deputamur, ut, nisi divinorum sacramentorumnobis remedia subve-
niant, aeternaliter damnemur. Et notandum quod licet dicamus peccasse parvulos
in Adam, ut expositum est, non ideo simpliciter annuimus eos peccasse, sicut
nec cum dicimus aliquem tyrannum adhuc vivere in filiis suiS, ideo eum simpli·
citer vivere concedimus. Damnantur itaque, inquies, qui non peccarunt, quod
est iniquissimum ε puniuntur qui non meruerunt, quod est atrocissimum. Sed
hoc sortasse quantum ad homines, non quantum ad Deum, est concedendum.
Alioquin quomodo parvulos quoque poena diluvii vel incendii Sodomitarum
Deus affligens non arguitur? Aut quomodo B. Job et martyres sanctos affligi vel
occidi permisit? denique et unicum suum morti tradidit? Dispensatione, inquies,
commodissima gratiae suae id fecit. Bene et argute : sic etiam, inquam, homines
aliqua saluberrimi consilii dispensatione et innocentes pariter ut nocentes affli-
gere possunt, nec in hoc peccare : veluti cum propter alicujus tyranni malitiam,
boni principes terras ejus depopulantes atque depraedanteS, et bonis fidelibus
qui ei subjecti sunt, et possessione non mente conjuncti, nocere compelluntur,
ut paucorum electorum damno plurimorum utilitati provideatur. Potest etiam
contingere, ut aliqui falsi testes quos tamen refellere non valeamus, aliqua de
aliquo imputent quem innocentem scimus. Quorum quidem testimonia postquam
id egerint quod eis adjudicatum fuerit, cogimur etiam contra conscientiam no·—
stram gravare innocentem, ut, quod mirabile dictu est,† dum legibus obtempe—

