208 PETRI ABAELARm

Nam et antequam aliquis baptizetur, si jam credit et diligit, sicut Abraham
de quo scriptum est¹ : « Credidit Abraham Deo, et reputatum est ei ad justi-
tiam, » et fortasse Cornelius nondum baptizatus, cujus eleemosynae susceptae
sunta Deo, et de praeteritis peccatis vere poenitet, sicut publicanus qui de templo
descendit justificatus ε 611111 justum dicere non dubito, seu justitiam habere, qui
unicuique reddit quod suum est. Unde et ex utero sanctificatos Jeremiam et
Joannem dicimus, ubi specialiter illuminati Dominum jam cognoscebant, et
diligebant3 quamvis eis adhuc necessarium esset suscipere circumcisionem, quae
tunc locum obtinebat baptismi. Quare ergo, inquies, istos tales postea circum-
cidi vel baptizari oportuit, qui Jam antea erant, ex fide scilicet et caritate quam
habebant, et quOS, si tunc morerentur, salvari necesse esset? Nemo quippe juste
mori potest, vel habens caritatem, qui damnatur. Rursus nem0, sine baptismo
vel martyrio, post datam de baptismo sententiam, salvari potest. Mori tamen
poterat, cum caritatem habebat, ante baptismum vel martyrium, ecquidem
tempore quo, inquies, si moreretur, et salvari eum necesse essetet damnari.
Nos autem dicimus omnem qui Dominum sincere et pure propter ipsum jam
diligit, praedestinatum ad vitam, nec unquam praeveniendum morte, donec
ei vel per praedicationem vel per Spiritum sanctum Dominus revelet quidquid
ei de sacramentis fuerit necessarium, et insuper facultatem hoc percipiendi
tribuerit. Quod vero opponitur, eum qui ante baptismum jam justus erat, cre·
dendo atque diligendo Deum, in eo tempore etiam esse, in quo si moreretur,
et salvari eum et damnari oporteret, hoc opponi potest de quolibet criminaliter
peccante, qui advitam praedestinatus est, sicuti de David adulterante. Sicut
enim illum, qui justus erat, salvari oporteret, sic justum qui praedestinatus
est, sicut non baptizatum, damnari necesse esset, sic istum adulterantem.
Fuit itaque et David in quodam tempore, in quo si moreretur, et damnari eum
et salvari oportebat. Sed rursus, si in illo tempore fuit, in quo non posset
mori bene , et in nullo in quo non male posset mori, quamdiu habuit liberum
voluntatis arbitrium z non tamen omnino in aliquo fuit, in quo 11666556 esset
eum et bene et male mori. Immo in nullo tempore necesse fuit aliquem bene
mori, vel in nullo aliquem male mori, sed in singulis temporibus, in quibus
potest aliquis bene mori, potest in eisdem male mori. ln nullo tamen conjunctim
verum est dicere, eum posse mori simul bene et male. Sic et de illo qui cari-
tatem habet ante baptismum , et per hoc justus est, concedimus quod in nullo
tempore fuerit, in quo necesse esset eum salvari et damnari simul, si moreretur.
Posset quippe is qui caritatem habet ante baptismum, sine caritate tunc esse, et

¹ Rom, cap. iv, v. 3.

