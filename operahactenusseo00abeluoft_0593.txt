ΕΡΙΤΟΜΕ THEOLOGlAE eflffls‘rlANAE. 583

sostomus⁸ ε Non licet tibi habere uxorem fratris tui. Ioannes dicit, quod adulterium
erat, et sic conjugium. Sed opponitur ε Omne, quod non est ex fide, peccatum est. Sed
intelligendum est , quod non est ex fide, id est, quod contra conscientiam. Quod
conscientia testatur malum esse, illud, si fiat, peccatum est. Augustinus dicit, quod con-
jugium bonum naturale est, quod diffunditur inter omnes, etiam inter infideles. Item
conjugium est inter fideles et infideles. Unde Apostolus t Si quis fidelis habuerit uxorem
infidelem et haec consentit habitare cum illo, non dimittat eam. Christianus etiam Judaeam
posset ducere, si recompensatio inde sequeretur. ’

Diximus superius summam salutis in his tribus, scilicet fide et sacramento et caritate
constare. Nunc de duobus, fide et sacramento, sufficienter expedito, de terti0, caritate ,
amodo disseramus. Caritas, ut supra diximus, est amor honestus, id est amor, qui ad
eum finem, ad quem referri debet, refertur. Est autem amor bona voluntas erga aliquem
propter ipsum. Si enim diligam aliquem propter aliquam utilitatem, non est amor ad
ipsum, sed ad meam utilitatem. Unde si optem vitam aeternam alicui non propter se, sed
ut ab eo liberer, jam vellem ut in paradiso esset, non eum diligo, sed aliquod de morte
sua commodum mihi desidero. Nec est igitur honestus amor, id est, non tendens in eum
finem, in quem debet, id est, in ipsum Deum. Licet enim multi et diversi fines esse pos-
sint in dilectione, vel in aliquo, ut in domo propter pauperes facienda pauperes sunt in
causa, tamen finis, id est, finalis causa et suprema scilicet Deus unus est. Unde quamvis
diligam aliquem propter se, illum in finem dilectionis constituere non debeo, sed ipsum
Deum, et tunc ad primum amor ad eum refertur finem, ad quem debet. Gemina vero haec
dilectio in dilectione utique Dei et proximi consistit. Non enim possumus diligere Deum,
nisi proximum diligamus. Hoc tamen non posse ad naturam , sed ad institutionem prae-
cepti referatur3 posset enim esse, quod nullus homo praeter me esset , et bene diligere
Deum possem. Est quoque de obstinatis in proximum illud Ioannis intelligendum ε Qui
non diligit proximum, quem videt, Deum, quem non videt, quomodo potest diligere?
quasi diceret, qui adeo erga proximum, quem videt, induratus est, quod nullo modo ad
ejus dilectionem revocari potest, ille, dum talis est, Deum non potest diligere3 hoc enim
jam nihil aliud est, quam proximum odio habere, et qui proximum odit, Deum non

diligit.

CAPUT XXXII.

Quibus modis nos diligat Deus et quibus modis nos Deum vel proximum diligere debeamus.

Nunc vero, quibus modis nos diligat et quibus modis nos Deum vel proximum diligere
debeamus, dicendum videtur, ut, quis ordo in caritate servari debeat, evidenter appa-
reat. Deum igitur aliquem diligere non est aliud, quam ipsum ab aeterno bene de eo
disponere et per temporum successionem donis gratiae suae ad vitam aeternam eum prae-
parare. Unde cum dico : Deus diligit illum, sensus est ι de salute ejus ab aeterno dispo-
suit, ut scilicet in praesenti vita aliquod bonum ei largiatur, per quod salvetur. Nullus
enim motus est in Deo ad nos diligendum, sicut est in nobis ad ipsum. Nos enim cum
Deum diligimus, talem motum animi ad ipsum habemus. Est enim caritas, ut ait Augus-
tinus, motus animi ad Deum diligendum propter se , et proximum propter Deum. Hic

1. Leg. Joanms Baptista.

