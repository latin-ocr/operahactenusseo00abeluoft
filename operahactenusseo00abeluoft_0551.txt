THEOLOGIA CHRISTlANA. ’ 541

Spiritum Patris et Filii. Multis tamen aliis locis, tam ipse Augustinus quam
omnes fere latini theologi Spiritum sanctum ex Filio quoque procedere et pro-
fitentur et comprobant. »Unde et ipse in XV de Trinitate, c. xxw, de proces-
sione Spiritus disserens ait : «Scriptura sancta Spiritum eum dicit amborum,
de quo dicit Apostolus¹ : «Misit Deus Spiritum Filii sui in corda nostra3 » et de
quo-dicit idem Filius’, α Spiritus Patris vestri qui loquitur in vobis3 υ de quo
item dicitfz «Quem ego mittam vobis a Patre.» Et alio loco* : « Quem mittet
Pater in nomine meo. » Et cum resurrexisset a mortuis, discipulis suis insuf-
flavit et ait⁵ : «Accipite Spiritum sanctum,» ut eum etiam de se procedere
ostenderet. » Quippe quomodo apertius quam insufflando docere potuerit Spi-
ritum sanctum ex se quoque procedere? Praesertim cum Spiritum quasi spi-
ramen a spirando dictum esse constet, et juxta propriam significationem, Spi-
ritus sanctus hocloco , ut dictum est, sonet procedenS. Unde necesse est, ut
cujuscumque Spiritus esse dicatur, vel ab eo mitti, vel ab ipso procedere con—
cedatur. Proprie tamen seu principaliter ab ipso Patre procedere Spiritus dicitur.
Unde Hieronymus definitionem fidei catholicae Nicaeni Symboli tractans ait ε
« Credimus et in Spiritum sanctum qui de Patre procedit proprie. υ Item ,
Spiritum sanctum verum Deum invenimus in Scriptura et de Patre proprie
esse. Et iterum, «De Patre Filius, et Spiritus proprie et vere de Patre quidem
procedit. Primum igitur accipe quod de Patre est proprie Spiritus sanctuS,
dicente Scriptura⁶ ε « Verbo Domini coeli firmati sunt, et Spiritu oris ejus omnis
virtus‚eorum. » Et Salvator ait⁷ ε « Spiritus veritatis qui a Patre procedit. » Et
beatus Augustinus in XV de Trinitate, cap. xvn1⁸, «Non frustra in hac Trinitate
non dicitur Verbum Dei nisi Filius, nec Donum Dei nisi Spiritus sanctus, nec
de quo genitum est Verbum, et de quo procedit principaliter Spiritus sanctus ‚
nisi Deus Pater. Ideo autem addidi principaliter, quia et de Filio Spiritus sanctus
procedere repetitur. Sed hoc quoque illi Pater dedit, non jam existenti, et non-
dum habenti : sed quicquid unigenito Verbo dedit, gignendo dedit. Sic ergo
eum genuit, ut etiam de illo bonum⁹ commune procederet, υ ac si aperte Augu·
stinus his verbis determinet per hoc Spiritum sanctum principaliter ex Patre
procedere, et non principaliter ex Filio, quia sic ex Patre procedit quasi primo
loco, cum Pater ab alio non habeat, sed a seipso, sicut et a seipso est, hoc
est non ab alio. Filius vero cum a se non sit, sed a Patre, et hunc ipsum Spi-
ritum a Patre habet, a quo per generationem esse habet. Sed quid est quod
dictum est, proprie Spiritum ex Patre procedere? Numquid proprie ibi dictum

‘Galat. , cap. iv, v. 6. —-· ² Matth„ cap. x. v. 20.- ⁷ Joan.,cap.xv. v.26.- ⁸ Leg„ cap. xvu, Opp. t. VIIl.
Joan. ‚ cap, xv, v. 26. -,- ⁴ Joan., cap. xiv, v. 26. -- ⁹ Ap. Aug. Donum commune.
— ⁵Joan., cap. xx, v. 2. — ⁶Psalm. xxxu, v. 6. ·-

