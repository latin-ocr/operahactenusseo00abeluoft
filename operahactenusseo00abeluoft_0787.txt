APPENDIX. 777

'custodiat unitatem. Credo Filium per omnia Patri esse coaequalem, scilicet aeternitate,
potestate, voluntate et opere. Nec audio Arium qui perverso ingenio actus, imo dae-

moniaco seductus spiritu, gradus lacit in Trinitate3 Patrem majorem, Filium dogmati·
zans minorem ‚ oblitus legalis praecepti t Non ascendes, inquit Lex, per gradus ad meum
altare. Ad altare quippe Dei per gradus ascendit, qui prius et posterius in Trinitate
ponit. Spiritum etiam sanctum Patri et Filio consubstantialem et coaequalem per omnia
testor, utpote quem bonitatis nomine designari volumina mea saepe declarant. Damno

Sabellium, qui eamdem personam asserens Patris et Filii, Patrem passum autumavit3
unde et patripassiani dicti sunt. Credo etiam Filium Dei factum esse Filium hominis,

unamque personam ex duabus et in naturis duabus consistere3 qui post completam
susceptae humanitatis dispensationem passus est et mortuus, et resurrexit, et ascendit in
coelum, venturusque est judicare vivos et mortuos. Assero etiam in baptismo universa
remitti delicta, gratiaque nos egere, qua et incipiamus bonum et perficiamus, lapsosque
per poenitentiam reformari. De carnis autem resurrectione quid opus est dicere, cum frustra
glorier me christianum, si non credidero resurrecturum? Haec itaque est fides in qua sedeo,
ex qua spei contraho firmitatem. In hac locatus salubriter, latratus Scyllae non timeo,
vertiginem. Carybdis rideo, mortiferos Syrenarum modulos non horresco. Si irruat
turbo, non quatior. Si venti perflent, non moveor. F undatus enim sum supra firmam
petram. n

Haec de epistola Petri ad verbum excerpenda putavi, ut liquidum fieret quomodo
Petrus impugnaret fidem Petri. Nunc, rigide censor, adesto, et fidem Petri sincero per-

pende judicio. Dixisti z ε( Non debet refugium invenire apud sedem Petri, qui fidem
impugnat Petri. » Hoc per se dictum quoddam esset eminens et generale verum. Sed
quia personaliter dixisti de Petro ‚ convinco te sentire contraria vero. Non enim Petrus
arguit fidem, ad cujus lineam vitam suam disponit, nec alienus est a Christi portione,
cujus se tam humiliter insignivit nomine. Deberet ergo refugium apud sedem Petri
· invenire, si non illecebrae tui eloquii clausissent viscera misericordiae Romanae Eccle-
siae. Sed dum tu Petro clementiae ostium obstruis, conceptae vesaniae signanter impetum
prodis.

Hic fortasse inquies : Nimia super me lacessis injuria. Zelus domus Dei comedit me,
eo quod lepra insanae doctrinae macularet corpus Ecclesiae, cui obviandum in ipso
statim nequitiae semine putavi, ne late serperet vis veneni. Nonne caute consulteque egl,
quod foedum illud sacrilegumque dogma manuali quodam indiculo complosi, ne scilieet
breviter volentibus attingere summam rei onerosum esset ire per spaciosos saltus volu-
minum Abaelardi? Ad haec ego ι Laudo te, Pater, sed in hoc non laudo. Indiculum
vidimus, in quo non Petri dogmata, sed nefandi commenti capitula legimus ι Quod
scilicet Pater sit omnipotentia, Filius quaedam potentia, Spiritus sanctus nulla potentia.

Quod Spiritus sanctus, licet sit ejusdem substantiae cum Filio, non tamen est de eadem

n 98

