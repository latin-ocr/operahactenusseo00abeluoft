THEOLOGIA CHRISTIANA. 533

damatque ejus mater, juxta Platonem, qui materiam quasi matrem materiati
constituit, nec tamen ideo vel sui ipsius materia est seu mater, vel alterius
cerae. Sic et Deus cum Deum generet, hoc est sit Pater Dei, nec seipsum ideo
generat, nec alium Deum.

De aeternitate autem generationis quod quaesitum est, utrum videlicet Filius
semper gignatur, an semper sit genitus3 in ipso fere superius nostri tractatus
exordio quod sentimus assignavimus, eum scilicet tam gigni semper quam
genitum esse asserentes, hoc est semper eum ex Patre esse, et plenam semper
et perfectam in hoc ipso generationem ejus esse: quae numquam aut incoepit
aut desinit ι quod est eum semper gigni et semper genitum esse, cum idem sit
ei gigni quod est genitum esse. Neque enim cum dicimus, aut quod Filius ex
Deo Patre gignitur, aut quod est genitus, secundum temporum distinctionem
id accipimus, cum illa videlicet aeterna generatio tempori nullo modo cedat,
quae ante tempora quoque sicut nunc perfecta consistebat. Ac per hoc nihil
referre intelligimus, sive gigni Filium, sive genitum esse teneamus. Praeterea
quomodo dici potest, quod Pater genuit Filium, nisi ipse suerit gignens Filium?
Nihil quippe aliud sonat quam fuit gignens, sicut nec gignet aliud sonat quam
erit gignens, vel gignit quam est gignens. Quod si gignens fuerit Pater, et jam
gignens non sit, cum jam videlicet genitus ab eo Filius esse dicitur potius
quam gigni, profecto inchoata primitus, et postea perfecta esse Verbi generatio
dicenda est, et ille qui antea fuit gignens, postea a generando cessare, cum jam
ab eo genitus esset Filius. In aeternitate autem nulla imperfectio, nulla cessatio
aut variationis vicissitudo contingere potest. Patet itaque¹‚ et ex hoc idem
esse gigni Filium Dei et genitum esse, cum videlicet nulla ratione intelligere
possimus aliquid esse genitum, si nullatenus ipsum gigni contingeret; nec
aliquem genuisse, si penitus eum numquam contingeret gignere. « Numquam»
autem hoc loco pro aeternaliter non temporaliter sumimuS, cum illa, ut dictum
est, generatio aeterna sit, non temporalis. Videntur tamen nonnullae auctoritates
hoc penitus respuere, quod Filius Dei nasci vel gigni dicatur ex Patre, sed
tantum natus esse vel genitus’. Unde Augustinus de hac ipsa generatione disse·
rens in libro LXXXIII Quaestionum capitulo xxx1x³, meminit dicens : « Melius
est semper natus quam qui semper nascitur : quia qui semper nascitur non—
dum est natus, et numquam natus est aut natus erit, si semper nascitur. Aliud

¹ Sic Cod. Tur. — ² ld etiam acriter in Abaelardo arguit Filio Dei imperfectionem praetendehant, eo quod semper
Abbas Anonymus in libro tertio dissertationis quam de Patre gigneretur, cum contra sancti Patres non sem—
adversus eum conscripsit, probatque contrarium aucto· per gigni, sed semper genitum esse assererent. —
ritate tum S. Augustini, tum S. Hilarii, atque etiam ³ Opp- t. vt.
S. Leonis, adversus Arianorum argutias qui aiiquam in

