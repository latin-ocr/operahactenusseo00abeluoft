ETHlCA SEU LlBER DlCTUS ε SCITO TElPSUM. 60⁴

prodessent. Denique et Dominus, ciborum quoque creator, sicut et corporum ,
extra culpam non esset, si tales eis sapores immitteret, qui necessario ad pec-
catum sui delectatione nescientes cogerent. Quomodo enim ad esum nostrum
talia conderet, vel esum eorum concederet, si haec nos edere sine peccato im-
possibile esset? Quomodo etiam in eo quod est concessum, ‹lici potest com-
mitti peccatum? Nam et illa quae quandoque illicita suerunt atque prohibita, si
postmodum concedantur, et sic licita fiant, jam omnino absque peccato com-
mittuntur, ut esus carnium suillarum, et pleraque alia Judaeis quondam inter-
dicta, nunc vero nobis concessa. Cum itaque videmus Judaeos quoque ad
Christum conversos hujusmodi cibis, quos lex interdixerat, libere vesci, quo-

5 modo eos inculpabiles defendimus, nisi quia jam eis hoc a Deo esse concessum

asserimus? Si ergo in esu tali olim eis prohibito, sed nunc concesso, ipsa con—
cessio peccatum excusat, et contemptum Dei removet, quis quempiam in eo
peccare dicat, quod ei licitum divina concessio fecit? Si ergo concubitus cum
uxore, vel esus etiam delectabilis cibi a primo die nostrae creationis, quo in
paradiso sine peccato videbatur, nobis concessus est, quis nos in hoc peccati
arguat, si concessionis metum non excedamus?

Sed rursum inquiunt quia conjugalis quidem coitus et delectabilis cibi esus
ita concessus est, ut delectatio ipsa non concedatur, sed ut ista omnino sine
delectatione agantur. Sed profecto si ita est, sic fieri sunt concessa, quomodo ea
nullatenus fieri possunt ε nec rationabilis fuit permissio, quae ita fieri concessit,
quomodo eam certum est non posse fieri. Qua insuper ratione lex ad matrimo-
nium olim cogebat, ut unusquisque semen relinqueret in Israe13 vel Apostolus
conjuges debitum invicem solvere compellit, si haec nullatenus absque peccato
fieri possunt? Quomodo in hoc debitum dicit, ubi jam necessario est peccatum?
Aut quomodo quis ad hoc agendum est cogendus, in quo agendo Deum sit offen-
surus? Ex his, ut arbitror, liquidum est, nullam naturalem carnis delectationem
peccato adscribendam esse, nec culpae tribuendum in eo eos delectari, quo
cum perventum sit, delectationem necesse est sentiri3 veluti si quis religiosum
aliquem vinculis constrictum inter feminas Jacere compellat, et ille mollitie lecti,
et circumstantium feminarum contactu in delectationem, non in consensum
trabatur3 quis hanc delectationem, quam natura facit necessariam,-culpam ap·-
pellare praesumat?

Quod si objicias, ut quibusdam videtur, delectationem carnis, in concubitu
quoque legitimo peccatum imputari, cum David dicat¹ : « Ecce enim in iniquita-
tibus conceptus sum. >³ Et Apostolus cum dixisset¹ : « Iterum revertimini in id

¹ Psalm. L, v. 7. — ² Corinth. Ι, cap. vu, v. 5,
¹¹ 76

