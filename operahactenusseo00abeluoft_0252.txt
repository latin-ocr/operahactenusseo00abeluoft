242 PETRI ABAELARm

ignorantibus disponit, nec quidquam bene fieri dicendum aut male, nisi quod
ejus optimae voluntati consentaneum estant adversum ε ut quemadmodum pro-
posuimus, quocumque modo Deus tam parvulos quam caeteras ejus creaturas
tractare velit, id optime fieri non dubitemus, et si eas omnes ut voluerit ad‘
poenam ordinet, nec eum injuriae argui posse, quocunque modo eas ordinet,
sive ad gloriam, sive ad poenam.

Sed quia parum est ad divinae dispositionis commendationem in hac par-
vulorum damnatione ab injuria Deum absolvere, nisi et aliquam bonitatis ejus
gratiam valeamus astruere, videtur quoque id nobis agi ex multiplicis gratiae
ipsius dispensatione, tam in ipsos scilicet parvulos, quam in alios redundantis.
Scimus quippe hanc esse mitissimam poenam, B. in Enehiridc'o Augustino sic atte-
stante¹ : « Mitissima sane omnium poena erit eorum, qui praeter peccatum, quod
originale traxerunt, nullum insuper addiderunt. 2> Quam quidem poenam non
aliam arbitror quam pati tenebras, id est carere visione divinae majestatis sine
omni spe recuperationis. Quod, ni fallor, conscientiae tormentum ignem perpe·
tuum B. Augustinus supra nominavit. Credimus etiam huic mitissimae poenae
neminem deputari morte in infantia praeventum, nisi quem Deus pessimum
futurum si viveret praevidebat, et ob hoc majoribus poenis cruciandum. Unde
nonnullam in hac remissione vel alleviatione poenae divinae bonitatis gratiam
percipere parvuli non immerito videntur. Bene etiam Deus ad correptionem
nostram hac mitissima parvulorum poena utitur, ut videlicet cautiores efficia-
mur ad evitandum propria peccata, cum tales et tam innocentes, quibus nec se·
pultura vel orationes fidelium conceduntur, damnari quotidie credamus propter
aliena, et ampliores Deo gratias referamus, cum nos ab illo perpetuo igne post
multa etiam perpetrata crimina per gratiam suam immunes habeat, a quo mi-
nime illos salvat. Voluit etiam statim ostendere in prima et fortasse modica pri-
morum parentum transgressione, quam ita in posteris nihil adhuc merentibus
vindicat, quantum omnem abhorreat iniquitatem, et quantam poenam majoribus
culpis et frequentibus reservet, si hoc semel commissum in unius pomi repara·
bilis esu ita in posteris punire non differat. Unde Hieronymus in Epistola ad
filiam Mauricii, sive ad virginem Deo consecratam ε « Adae, inquit, magis par·
cendum fuit, qui adhuc novellus erat, et nullius ante peccantis, et propter pec-
catum suum morientis retrahebatur exemplo. Tibi vero post tanta documenta,
post Legem, post Prophetas, post Evangelia⁷ post Apostolos, si delinquere
volueris, quomodo indulgere possit ignoro. 2> Sunt et in singulorum parvulorum
damnatione propriae et familiares quaedam causae, licet nobis occultae , quas ille

¹Cap. xcm3 Opp„ t. Vl , col. 230.

