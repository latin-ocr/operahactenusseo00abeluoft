522· PETRI ABAELARDI

ipsi quoque Deo convenire velit, ex quibusdam formis diversis essentialiter ab
ipso Deo, sicut et in creaturis, veluti cum dicitur Deus justus sicut et homo
justus, ita justitiam ab ipso Deo essentialiter diversam intelligit, sicut ab homine,
et similiter cum dicitur Deus sapienS, Deus fortis. Necnon et propria ipsius Dei
nomina vult in ipso Deo, ita qualitates aut formas ponere, sicut et in creaturis,
ut est hoc nomen aeternum, sive etiam Deus, vel creator ι quod maxime ex eo
adstruere nititur, quod ait Priscianus proprium esse nominis substantiam et
qualitatem significare3 et ex ipsa nominis diffinitione, qua asserit unumquod-
que nomen subjectis corporibus vel rebus proprias vel communes distribuere
qualitates; propter quod et hujusmodi illud Gregorii, quod supra meminimus,
convenienter dici arbitrari licet: « Indignum vehementer existimo, ut verba coe-
lestis oraculi restringam sub regulis Donati.» Est et alius in Francia, qui se quasi
singularem divinae paginae magistrum omnibus praefert, et cum hoc quod dictum
est in ceteris ipse quoque· vehementer arguat, nihil videlicet penitus inesse Deo,
concedimus, quod non sit Deus, non minorem tamen videtur incurrisse erro-
rem ex summa illa unitate divinitatis quam tenet, cum nihil in Deo praeter
ipsam substantiam esse nobiscum profiteatur. Inde enim ad hoc compulsus est,
sicut et ipsemet ego ab ipso audivi, ut confiteatur Deum ex seipso gigni, quia
Filius a Patre est genitus. Et sicut arrogantissimus omnium omnes plane haere-
ticos vocat quicumque ita non tenent, quem etiam hi qui ab eo legerunt, ita
in fide ab Ecclesia jam divisum esse asserunt, ut multos qui ante lncarnationem
Dei suerunt, salvari asserat, et per passionem ejus redimi, qui numquam aut
incarnationem aut passionem ejus crediderunt3 qui etiam quod mirabile est
apud omnes catholiCOS, sicut ad nos nuper ablatum¹ est, asseruisse etiam pu-
blice in scholis suis non est veritus, Dominum incarnatum ita aperto utero
Virginis natum sicut et ceteros homines, nisi quod ipse solus sine virili coitu sit
conceptus. Novi etiam quemdam non parvi nominis inter hujus temporis
magistros ad hoc perductum esse ex quibusdam argumentorum quas tenet ra- -
tionibus, ut Deum etiam posse decipi profiteatur, pro eo scilicet quod res aliter
evenire possint quam ipse praeviderit ε quod nec credo apud gentiles vel quan-—
tumlibet infideles dici umquam permissum est. Novimus et duos fratres, qui
se inter summos connumerant magistros, quorum alter tantam vim divinis
verbis in conficiendis sacramentis tribuit, ut a quibuscumque ipsa proferantur,
aeque suam habeant efficaciam, ut etiarn mulier et quislibet, cujuscumque sit
ordinis vel conditionis, per verba dominica sacramentum altaris conficere queat.
Alter vero adeo philosophicis innititur sectis, ut profiteatur Deum priorem per

¹ Lege Allatum«.

