730 PETRI ABAELARDI

EX APOLOGIA.

Deperdita est Apologia qua illatas a D. Bernardo criminationes depellebat Abae-
lardus, summa, ut perhibent, vehementia atque acerbitate. Verum Otho Frisingensis‚ ut
supra monuimus, hujus initium nobis conservavit, et loca quaedam satis ampla reperimus
in libro quem edidit in lucem Berua Tissier¹ sub hoc titulo : Disputatio abbatis anonymi
contra errores Abaelardi. Operae duximus pretium esse in unum varia haec colligere
fragmenta, quae Abaelardi opinionibus et condemnationi lucem quamdam afferre possint.
Neque nobis dubium est quin fideliter fuerint ex Apologia ejus excerpta , cum auctor
anonymus quaecumque adduxerit e scriptoribus loca, religiose solitus sit transcribere. Hoc
unum desiderandum videtur quod non saepius Abaelardi verba transcripserit.

Ex Othone Frisingensi, de Reb. Gestis Frz'der. Ι imper„ lib. I, c. 49, inmun.
Ne juxta Boetianum illud, prooemiis nihil afferentibus tempus teratur-3 ad rem
ipsam veniendum est, ut innocentiam meam ipsa rerum veritas potius quam
verborum excuset prolixitas. a

E Disp. abbatis anonymi. Pag. 239. Sicut ergo sapientia quam Filium ejus in-
telligimus, quaedam potentia est, vel facultas omnia discernendi sive cogno-
scendi, ne per ignorantiam errare possit3 sic amor ipsius sive benignitaS, quam
Spiritum sanctum dicimus, optima est ejus voluntas potiusquam potestas.

Jbid„ pag. 242. Amor itaque Dei sive bonitas est optima ejus voluntas
faciendi optime, vel disponendi, ut diximus, omnia, non potentia faciendi vel
disponendi illa. Nusquam enim, sive in nobis, sive in Deo, amor vel benignitas
debet dici potentia; cum nequaquam amare vel benignum esse sit potentem
esse; cum saepe hi qui magis diligunt vel benigniores sunt, minus possint
implere quod volunt; et minus sint potentes, qui plus sunt ⁴benevoli : divites
affectu, pauperes effectu.

Ibid„ pag. 246. Cum me arguis quod non dico quia Deus et homo una sunt·
in Trinitate persona, patenter te id sentire profiteris Quod quantum sanae fidei
contrarium sit, volo tuum errorem recognoscere. Non enim Deus et homo, duae
istae naturae, sive singula, sive simul accipiantur, una dici possunt in Trinitate

¹ Bibliotheca Patrum cistercensium, Op. Bertr. Tissier, Bonofonte‚ 1660439, in-fol. t. 1v.

