482 PETRI ABAELARDI

dictum est: Ab habitu quidem in privationem fit mutatio ‚ a privatione vero iu
habitum impossibile est? Neque enim caecus sactus rursus videt, etc. Numquid
et Virginis partus omnino illi praejudicat propositioni, quae frequenter a philo-
sophis in exemplum necessariae consequentiae seu argumentationis affertur :
⁸ Si peperit, cum viro concubuit? Ut hinc quoque appareat quod ait Apostolus' :
(ε Nonne stultam fecit Deus sapientiam hujus mundi? » Quod si ut philosophos
salves, ea quae per miracula fiunt excipias, aut in his vocabula propriam
significationem non observare dicas, ut videlicet non proprie dicantur visio vel
partus, quae per miraculum contingunt, quanto magis in ipso auctore miracu-
lorum idem concedi oportet?

Responde tu, mi acute dialectice, seu versipellis sophista, qui auctoritate Pe-
ripateticorum me arguere niteris, de differentia scilicet personarum et earum
proprietatibus, quae in Deo sunt, quomodo ipsos quoque doctores tuos absolvis,
secundum traditiones quorum, ut jam ostendimus, nec Deum substantiam esse,
nec ipsum esse aliquid aliud cogeris confiteri? Quem tamen solum vere ac
proprie esse, videlicet perpetuam ejus et‘incommutabilem permanentiam, tam
ipse, ut dictum est, ad Moysen loquens innotuit, quam ab ipso instructi veri
philosophi. Unde et beatus Job inter cetera de eo commemorat ², ιι Ipse enim
solus est, et nemo avertere potest cogitationes ejus. 2> Attendite, fratres et ver-
. bosi amici, quantum ab invicem dissonent divinae et humanae traditiones, spi-
ritales et animales philosophi, sacrarum et saecularium scripturarum disciplinae.
Ut enim supra docuimuS, constat secundum vestrarum artium disciplinas quae
omnium rerum naturas in decem praedicamenta distribuunt, Deum penitus
nihil esse, quem tamen ipsius Dei ac discipulorum ejus testimonio solum esse
profiteri cogimur. Quod si ut vestras defendatis disciplinas, naturis, ut diximus,
creaturarum differendis eas esse contentas annuatis, nec de celsitudine divi-
nitatis ,eas praesumsisse, et vos eis innitentes minus nos infestare praesumite,
cum talia fides verba protulerit, quorum intelligentia vestris incognita est disci·
plinis. Certum quippe est quoniam unaquaeque sententia atque cujuslibet artis
tractatus propriis utitur verbis, et unaquaeque doctrina propriis locutionibus
gaudet, et saepe ejusdem artis tractatores verba variare delectat, quia semper in
omnibus, teste Tullio ‚ identitas mater est satietatis, hoc est fastidium generans:
quanto magis ergo illius singularis et summi Boni tractatores singularia verba
habere oportuit, quibus id quod singulare est singulariter efferretur, nec publicis
et vulgaribus locutionibus illud ineffabile, illud incomprehensibile coerceretur!
De quo si quid dicitur, aliqua similitudine de creaturis ad creatorem vocabula

¹ Corinth. 1, cap. 1, ν. 20. —· ²Job.‚ cap. xxiii, v. 13.

