⁴62 ” PETRI ABAELARDI

plo auditores commoveat, sectatus quidem eum, de quo scriptum est¹ : « Quae
coepit Jesus facere et docere. ι) Prius videlicet facere, et postea docere. Cum vero
praemiserit nomen Christi, quod est commune omnium tam in regem quam sa-
cerdotem inunctorum, secundum quod scriptum est² ε « Nolite tangere Christos
meos ; ι) subjecit proprium nomen ejuS‚ quod est Jesus, ut‘ hunc videlicet Chri-
stum a caeteris tam singularitate personae, quam dignitate distingueret. Solus
quippe proprie Jesus dicitur , qui solus vere et in perpetuum salvare potest. Cum
itaque dicitur Christus, id est unctus , quoniam tam reges quam sacerdotes inun-
gebantur, ostendit eum a Domino tam in regem quam in sacerdotem nobis esse
constitutum, per quae duo nos salvet3 quod sonat Jesus. Sacerdos quippe nobis
exstitit, seipsum pro nobis in ara crucis immolando. Rex vero pro fortitudine et
potentia dictus est ε qua potest sibi subjicere omnia, et tanquam fortior fortem
alligare diabolum, utpote ille cui Pater omnia dedit in manu.

« Vocatus Apostolus. >³ Hoc est vocatus a Deo et electus in apostolatum , non
a seipso veniens ad praedicandum : alioquin fur esset et latro, juxta illud Veri-
tatis : « Omnes quotquot venerunt fures sunt et latrones³. » ε( Venerunt, » inquit
Hieronymus, « non qui missi sunt. » Unde et bene Apostolus missus sive le-
gatus interpretatur. Attende etiam humilitatis suae commendationem , cum
dixerit c< vocatus )) potius quam electus. Vocatio quippe clamor vocis est ad longe
positos, ut accedant vel audiant. Tanto autem iste remotior erat a Deo, quanto
immanior erat Ecclesiae persecutor. Diligenter itaque ait non electus, vel as·
sumptus, sed c< vocatus » quasi a longe a Domino tractus ad Evangelium illius
praedicandum.

‹< Segi-egatus in Evangelio⁴ Dei. >³ Id est, seorsum et per se, non cum aliis
apostolis electus, non a Christo adhuc in terra consistenti mortali, sed jam in
coelestibus ad dexteram Patris constituto, et tam per resurrectionem quam assen-
sionem glorificato. Unde et ad Galatas scribens, ut suam commendaret ele·
ctionem adversus eos qui calumniabantur cum caeteris apostolis non esse connu-
merandum, quod non fuerit a Domino Jesu Christo in terra cum caeteris electus,
ait⁵z « Paulus Apostolus, non ab hominibus neque per hominem, sed per Jesum
Christum et Deum Patrem, qui suscitavit eum a mortuis: » ac si diceret ε Paulus
Apostolus non per bominem, id est, mortalem, sed per Christum jam resurre-
ctione glorificatum, et nihil jam mortalis naturae vel corruptibilis habentem. Di-
citur etiam segregatus in praedicatione Evangelii, dum caeteris adhuc apostolis
circa praedicationem Judaeorum occupatis, iste specialiter ad gentes tanquam

¹ Act. Apost„ cap. ι, v. 1. —² l Paralip„ cap. ΠΙ, v. 22- ³ Joan, cap. x, v. 8. - ⁴ Leg. Evangelium.- ⁵ Galat„
cap. 1, v. 1.

