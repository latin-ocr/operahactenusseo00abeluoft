532 PETRI ABAELARD!

Multo minus cum Pater et Filius diversi ab invicem sint, tam diffinitione quam
proprietate, licet sint idem essentialiter, non est necesse, ut cum Filius sit ex
Patre, vel generetur ex Patre, idem sit ex se, vel generetur ex se. Sed dicis mihi,
quia Deus de Deo est, cum Filius sit ex Patre, unde et confitemur nos credere
in Filium Dei, Deum de Deo, lumen de lumine; cum itaque, inquies, Deus sit
de Deo, et Deus hoc nomen proprium sit unius et individuae singularisque sub·
stantiae, nec ullo modo Deus a Deo sit diffinitione diversus, sed penitus idem ,
oportet concedi idem esse ex se ipso. Ad quod respondeo, quod quemadmodum
dicimus hominem ab homine esse diversum diffinitione sive proprietate, si
hoc scilicet ad diversitatem personarum, quae in homine sunt, accipiamus,
ut videlicet una persona hominis diversa sit ab alia, utpote Socrates a Platone,
nec tamen ideo eadem res diversa est a se ipsa, cum haec persona non sit illa z
ita et dicimus Deum a Deo diversum esse diffinitione vel proprietate, secundum
ipsam personarum diversitatem, quarum unaquaeque Deus est, cum is qui Deus
est, hoc est Pater, ab eo qui Deus est, hoc est Filio, sit proprietate diversus ,
nec tamen ideo eamdem rem a se ipsa diversam esse contingit, cum haec per-
sona non sit illa. Falsum est itaque quod dictum est, nullo modo Deum a Deo
diffinitione vel proprietate diversum esse, cum is qui Deus est, ab eo qui Deus
est, sit proprietate diversus, hoc est una persona ab alia, utpote Pater a Filio.
Quod vero additum est, quod hoc nomen ε( Deus n proprium sit unius indivi-
duae substantiae, ac per hoc, si Deus de Deo sit, idem est a se ipso, nihil cogit r
quia Deum de Deo esse dicimus propter personas ipsas, quarum cum unaquae-
que Deus sit, una tamen est ex altera, nec ullo modo est altera. Unde non est
necesse, ut cum una persona quae Deus est, sit ex una persona quae Deus est ,
quod est Deum esse de Deo, ideo idem sit ex se, cum nullo modo una persona
quae est ex altera sit illa ex qua est3 ac similiter istae personae quae in Deo sunt,
sint a se per praedicationem disjunctae, sicut et illae quae sunt sub nomine et specie.

Quod vero objectum est, si Deus Deum generet, vel seipsum Deum vel
alium Deum, facile est refelli secundum inductam superius generationis simi-
litudinem, de cera videlicet et imagine cerea. Cera quippe cujuslibet cerae quo-
cumque modo formatae materia est, et quodammodo quodlibet suum generat
materiatum quod ex ipsa est, ut diximus. Cum itaque cera hanc ceram sic for-
matam quasi materia constituat atque generet, utique cera quamdam generat
ceram. Unde oportet secundum suprapositam rationem, ut vel seipsam generet,
vel aliam ceram. Sed nec eadem cera ex se ipsa generatur, vel ex se ipsa est,
quamvis cera sic formata idem sit essentialiter cum cera ipsa ex qua est, nec sit
idem diffinitione. Unde supra meminimus relativas dictiones non proprie sup—
poni, nisi ad. identitatem quoque diffinitionis. Est itaque cera materia cerae cujus-

