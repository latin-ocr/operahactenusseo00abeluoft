740 PETRI ABAELARDI

deinde proprietatem animati et postmodum sensibile. Est itaque intellectus
nominis et diffinitionis ejus proprie quodam 'modo idem, et quodam modo
diversus : idem quidem secundum effectum intellectarum rerum, quia videlicet
in utraque voce easdem res intelligimus3 diversus autem quia ibi omnia simul
hic succedunt, formas scilicet super addendo materiae jam antea intellecta-:3 et
cum in utroque intellectu animalis natura integre concipiatur, tam secundum
materiam scilicet ejus quam secundum formas in quibus tota animalis consti-
tutio consistit, intellectus nominis conjunctorum seu compositorum dici potest,
non tamen aut conjungens aut componens, et e contrario intellectus orationis.
Quippe qui hoc nomen «animal» audit, simul haec tria corpus et animationem
et sensibilitatem ut in substantia animalis conjuncta attendit. Et ideo hic intel·
lectus qui de rebus ut jam conjunctis habetur, conjunctorum est. Ille autem
conjungens est intellectus qui, per successionem progrediendo , quibusdam
rebus prius intellectis alias postmodum intellectas aggregat; veluti cum anima-
tionem et sensibilitatem materiae primitus intellectae tanquam formas per intel-
lectum adjungimus, hoc est ut informantes eam quam primo pure concepe-
ramus, postmodum attendimus.

In quo differat intellectas disjunctorum a clclrjungente.

Sicut autem alius est intellectus conjunctorum quam conjungens, hic quippe
dictionis est, ille orationis, ita intellectus divisorum et dividens. Sicut enim
c< animal >³ intellectum conjunctarum rerum facit, ita « non animal, » quod est
infinitum nomen et sonat res quae non est animal, divisorum facit3 et sicut
animalis diffinitio conjungentem facit intellectum, ita descriptio non animalis
dividentem, quae est res quae non est animal. Prius quippe in hac oratione:
<c Res quae non est animal, υ rem simpliciter attendo per promissionem nominis
hujus quod est « res, » postmodum per hoc quod subditur « quae non est animal, »
animalis naturam a re quadam separo, ut jam quamdam rem tanquam non
sit animal concipiam. Sunt itaque intellectus conjunctarum vel divisarum
rerum, dictionum tantum3 conjungentes vero vel dividentes intellectus, ora·
tionum tantum sunt. Illi quippe simplices sunt, isti compositi.

Sunt plerique fortassis qui intellectus simplices nullas omnino partes habere
concedant, neque scilicet per successionem neque simul. Qui enim, inquiunt,
plura simul intelligit, una simplici actione omnia simul attendit. Sed in hoc
quidem refellendo non nobis persistendum censemus, in quo aut comprobando
aut reprobando, mihi nunc occurrit ratio. Haec de simplici et composito intel-
lectu sive de intellectu conjunctorum et conjungente vel divisorum et dividente
ad praesens dicta sufficiant. Nunc de uno et multiplici consideremus intellectu,

