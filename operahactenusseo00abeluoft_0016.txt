6 PETRI ABAELARDI

modo se habeat, quo se habere bonum ei credimus esse, et hoc ejus potius quam
nostri causa desideramus. Saepe namque contingit ut aliquem odientes, et ab eo
quoquomodo nos liberare¹ volentes, optemus eum ad coelestia jam transferri, et
superna illic gloria frui : quo melius ei contingere nil potest. Nec tamen id ejus
amore gerimus, quia pro nobis id potius quam pro ipso agimus, nec tam illius
utilitatem, quam nostram in hoc attendentes. Cui fortassis in hoc ipso melius
quam nobismet ipsis optamus, magis adhuc praesentis vitae miseriam , quam fu-
turae gloriam nobis cupientes. Quod Tullius quoque, cum amicitiam in secundo
Rhetoricae definiret, diligenter providebat ‚ dicens ; ι( Amicitia est voluntas erga
aliquem rerum bonarum, ipsius illius causa, quem diligit. » Ubi profecto cum
adjecit, ipsius illius causa, quem diligit, veram a falsa distinxit amicitiam. Sunt
enim qui alios amare dicuntur, quacunque intentione bene illis ² esse desiderent.
Quicum id causa sui potius quam illorum agant, non tam hominem diligunt, quam
fortunam ejus sequuntur, nec tam commoda ipsius quam suain illo venantur, nec
tale desiderium tam caritaS‚ id est amor honestus, ut dictum est, quam cupiditas,
id est amor inhonestus ac turpis, est dicendum. Illa quippe amor Dei, haec amor
saeculi nuncupatur : quia per illum Deo copulamur, per istum mundanis occupa-
mur curis, et terrenis deservimus desideriis. Et per illum quidem quae Dei sunt cura-
mus, per istum quae nostra sunt providemus Et in illo finis est Deus, id est finalis
et suprema causa, ad quem nostra dirigitur intentio, quando videlicet tam ipsum
quam proximum diligimus propter ipsum , nec tam nostram quam ipsius sequi-
mur voluntatem. ln isto autem ipsi nosmetipsos finem constituimus, quibus satis
est si desideria nostra compleamuS, et voluntati nostrae pareamus. Quales et Apo-
, stolus praevidens ³ t « Erunt, inquit, homines seipsos amantes, ›> hoc est in se potius
quam in Deo sui amoris finem constituentes. Cum enim proximum tanquam nos
ipsos amare jubeamur, nequaquam peccamus nos amando, sed amoris, ut dic-
tum est, finem in nobis collocando. Et cum nostri quoque sicut et proximi curam
in necessariis agere debeamus, nonnulla propter nosmetipsos agere nos oportet,
ut et nos eorum quae agimus causa quaedam exsistamus, sed non, ut dictum est,
finis, id est superior et suprema causa, quae Deus est. Hoc ipsum quippe quod pro
nobis gerimus, si recte agamus, propter Deum facimus ‚ cui hoc placere credi-
mus, et ejus dilectio nostrae causa est: ut nos quoque propter ipsum , non eum
propter nos diligamus. Alioquin perverse agentes in nobis potius quam in ipso
nostrae dilectionis finem constitueremus· Tunc vero propter ipsum tam nosmet-
ipsos quam proximum diligimus, cum ideo nos amamus , quia hoc ei credimus
placere ε non quia nobis utile fore, licet id constet inutile nobis esse non posse.

¹ Sic Cod. Vict. Male legit Amb. deliberare. - ·‘ sic Coti Vict. Alii Amb. — ³ Tim. ΙΙ, cap. ιιι, v. 2.

