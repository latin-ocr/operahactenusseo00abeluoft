MAGISTRI

PETRI ABAELARDI

TRAC'I'ATUS DE INTELLEGTIBUS.

Tractatus Abaelardi de Intellectibus exstat in Codice 2963 Bibliothecae Abrincensis
qui erat olim abbatiae sancti Michaelis in Periculo Maris, nec monachis sancti Benedicti
omnino ignotus fuisse videtur. Ii autem cum rem nimis breviter inspexissent, falso asse-
ruerunt in isto codice contineri « Abaillardi Physicam Aristotelis* , » quamvis hujusce
commentarii vestigium nullum hic neque alibi occurrat, constetque ipsius Petri testimonio
quasdam tantum Logicae Aristotelis partes ipsi in usu fuisse.

Opus istud a nobis ante a vulgatum², hic inserere statuimus, ut quaecumque Abaelardus
scripserit studioso lectori nova haec offerret editio, praeter inedita tantum de rebus logicis
opera quae paucis abhinc annis in lucem emisimus².

De speculationibus itaque, hoc est intellectibus, disserturi, statuimus ad
diligentius eorum documentum ipsos primum a caeteris animae passionibus sive
affectionibus disjungere, his videlicet quae ad eorum naturam maxime videntur
accedere, deinde ipsos quoque ab invicem propriis separare differentiis, pro
ut necessarium doctrinae sermonum existimamus esse. Sunt autem quinque a
quibus diligenter eos disjungi convenit: sensus videlicet , imaginatio, existima·
tio, scientia, ratio.

Cum sensu autem intellectus tum origine tum etiam nomine conjunctus est.
Origine quidem, quod quislibet quinque sensuum rem quamlibet annotando,
ipsius nobis intelligentiam mox ingerit. Videndo quippe aliquid, vel audiendo ,
sive odorandO, aut gustando, seu tangendo, ipsum quod sentimus mox intelli-
gimus. Adeoque a sensibus ad intellectus surgere humana imbecillitas compel-
litur, ut vix aliquid intellectu formare possimus, nisi ad corporalium similitu-
dinem rerum quas sensuum experimentis didicimus. Vocabulo etiam non
nunquam sensus pro intellectu abutimur, cum videlicet sensum verborum di·

cimus pro intellectu ipsorum. Visum quoque pro intellectu tam Aristoteles

¹ Hist. litter. de la France‚ t. ΧΠ, p. 180. -· ² vid. Fraqments de philosophie scolastique. - ³ OEutrcs iamin-s
d’Abe'lard‚ iii-4, 1836.

