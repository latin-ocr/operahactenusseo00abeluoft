LIBRORUM CAPITULA.

Primus liber continet quid velit distinctio trium personarum in Deo, vel quid sonent inipso haec
nomina personarum, Pater, Filius, et Spiritus sanctus. â€˜testimonia tam prophetarum quam philoso-
phorum de S. Trinitate, nec non et quare Sapientia Dei vocetur Verbum, aut Benignitas ipsius
dicatur Spiritus sanctus. In quo etiam ea quae de anima mundi a philosophis dicta sunt, de Spiritu
sancto intelligi monstrantur.

Secundus liberadversus calumnias fidelium de admixtione philosophicorum testimoniorum totus
scribitur. In quo de vita et virtutibus et doctrinis philosophorum plurima commendatio fit, ut digni
illi videantur quibus etiam Deus suae fidei arcana revelare dignaretur.

Tertius continet invectiones in dialecticos, et eos omnes qui Deum quoque humanis compre-
hendi rationibus volunt, nec eadem fide suscipienda censent quae humanis rationibus adstrui vel
defendi non valeant. Proponit etiam summam fidei circa unitatem ac Trinitatem, et objectiones
adversus proposita, et quot modis idem sive diversum accipiatur, et quot modis persona dicatur.

Quartus continet solutiones adversus objecta, et generationem Verbi ex Patre, id est divinae
Sapientiae ex divina Potentia, et qua similitudine divina Potentia dicatur Pater, vel divina Sapientia
dicatur Filius. Continet insuper processionem Spiritus, et quomodo Plato animam mundi quam Spi-
ritum sanctum intellexit, vult creatam esse, hoc est initium habere, et quod fidem Trinitatis omnes
homines naturaliter habeant.

Quintus est de ratione credendi unum Deum non plures, et de perfectione et incommutabilitate
huius summi boni, quod in nullo crescere vel minui possit aut variari.

