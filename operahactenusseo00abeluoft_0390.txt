380 PETRI ABAELARDI

percipere hujus personae discretionem, quam condigne cogitare atque ab ipso
Patre et Filio plene distinguere non sufficimus. Tantumdem etiam valet aliquid
a Deo excogitari aliquo modo, quam illud se habere illo modo, hoc est ita
veraciter esse. Deinde statim hujus tertiae personae, quam animam mundi col-
locat, diligentem adhibet descriptionem, cum animam ipsam ex individuaet
incommutabili substantia consistere perhibet, ac rursus ex dividua secundum
quod scilicet seipsam anima scindere per corpora putatur. Nam et Spiritus
sanctus et in seipso simplex omnino substantia est, et ex natura divinitatis
omnino invariabilis atque incommutabilis in seipso perseve1·at,‘atque idem
Spiritus per effecta multiplex quodammodo vocatur, et septem Spiritus non-
numquam dicitur‚ secundum septiformis gratiae suae efficaciam : unde et in
laude divinae Sapientiae Spiritus ejus et unicus et multiplex et discurrens et
stabilis esse describitur. Dicit itaque Philosophus animam ipsam esse ex indi-
vidua semperque in suo statu perseverante substantia. Itaque anima¹ quae
inseparabilis comes corporum, per eadem se corpora scindere putatur, quia
Spiritus sanctus et hujusmodi est, quod ex suo statu, quem in seipso non in
effectis suis habet, omnino simplex est atque incommutabilis, et quodammodo
multiplex esse secundum effecta putatur, quod est seipsum in corpora scindere,
secundum quod ipsa videlicet anima inseparabilis comes est corporum, cum
hanc scilicet multiplicitatis scissuram nullo modo quantum ad seipsam habere
possit, sed solummodo quantum ad effecta. Egregie quoque putari dictum est
et non esse, quia si vere ac proprie loquamur, non est haec multiplicitas Spiritus,
sed effectorum ipsius, cum eum videlicet in hoc uno multiplicem dicamus, quia
multiplicia facit, quod -est effecta ejus magis esse diversa, quam ipsum. Cu'm
itaque in' ipsa anima mundi individua et dividua, sive ut dictum est eadem et
diversa concurrit substantia, addit his duobus in ipsa anima sibi concurrentibus
quamdam mixturam effici ex individuo scilicet et dividuo, sive ex eodem et
diverso,'hoc est incommutabili et commutabili. ln* qua quidem ‚ ut ita dicam ,
mixtura Spiritus sancti proprietas diligenter et integre videtur expressa, tam in
seipso scilicet, quam in effectis, ut dictum est, suis. Dicit itaque quia Deus hoc
tertium substantiae genus ita, ut dictum est, mixtum, locavit medium inter
utramque substantiam; individuam scilicet et dividuam, quia cum sit ipse
quoque Spiritus ex Deo tamquam ex ipso procedens, utrumque horum ab ipso
babet a quo esse habet ε et hoc est dicere quod Deus locavit hoc ipsum animae
genus inter utraque supradicta quasi medium eorum, hoc est mixtum ex eis,
ac si diceret, quod ab ipso Deo, a quo ipsa est anima, tam hoc quam illud

¹ Sic legendum conjicimus. Ap. Martene Itaque per alz'a5 lutrod. ad Theoi. supra, p. 38. Itemque alia.

