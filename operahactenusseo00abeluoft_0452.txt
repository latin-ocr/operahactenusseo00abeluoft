442 PETRI ABAELARDI

quoque disciplinas, quae inter maxima dona Dei semper in terris effloruerunt,
auctorem suum atque omnium non agnoscere, et ei quoque cui obtemperant
omnia, non deservire. Attendebat et illud quod in Ecclesiastico scriptum est ¹22:
«Sapientiam omnium antiquorum exquiret sapiens, et in prophetis vacabit.
Narrationem virorum nominatorum conservabit, et in versutias parabolarum
simul introibit, occulta proverbiorum exquiret, et in absconditis parabolarum
conversabitur.» Juxta quod et Salomon, beat0, ut snpra meminimus, atte-
stante Hieronymo, in ipso statim Proverbiorum exordio commonet, ut intelli·
gamus sermones prudentiae, versutiasque verborum, parabolas et obscurum
sermonem, dicta sapientium, et aenigmata3 quippe, inquit HieronymuS, dia·
lecticorum et philosophorum sunt; unde et a sanetis postmodum patribus
non incongrue liberalium artium studia, tamquam sacrae paginae admodum
necessaria, plurimum commendantur, cum omnino poetica figmenta christianis
interdicantur, non solum quia salsitate referta sunt, et «os quod mentitur
occidit animam', >³ verum etiam, quia inanium fabularum cogitationibus ad
desideria turpitudinum quae lingunt, alliciunt animum, atque a sacrae lectionis
meditatione nos abducunt. De utrisque autem in promtu sunt nobis sanctorum
testimonia. Synodus Eugenii papae tempore Ludovici: « De quibusdam, inquit,
loeis ad nos refertur non magistros, neque curam inveniri pro studio litte-
rarum. Idcirco universis episcopis, subjectisque plebibus, et aliis locis, in
quibus necessitas occurrerit, omnino cura et diligentia habeatur, ut magistri
et doctores constituantur, qui studia litterarum liberaliumque artium habentes
dogmata doceant z quia in his maxime divina manifestantur atque declarantur
mandata.» De poeticis autem figmentis, quos nonnulli libros Grammaticae
vocare consueverunt, eo quod parvuli ad eruditionem grammaticae locutionis
eos legere soliti sunt, talia sanctorum sanxit auctoritas. Hieronymus ad Da-
masum papam de Filio prodigo⁸ ε «Daemonum cibus est carmina poetarum,
saecularium sapientia, rhetoricorum pompa verborum. » Et post aliqua ε c< Absit,
inquit, ut de ore christiani sonet Jupiter omnipotens: et me Hercle, et me
Castor, et cetera magis portenta quam numina. Ae nunc etiam sacerdotes Dei,
omissis evangeliis et prophetis, videmus comoedias legere, amatoria Bucoli-
corum versuum verba cantare, tenere Virgilium, et id quod in pueris neces·
sitatis est, crimen in se facere voluntatis. >³ ldem super epistolam ad Ephesios :
« Educate, ait Apostolus⁸, filios in disciplina et correctione Domini. » Legant
episcopi atque presbyteri, qui filios suos saecularibus litteris erudiunt et faciunt
comoedias legere, et amorum scripta turpia cantare, de ecclesiasticis forsitan

'Eccli., cap. xxxix, v. 1. - ‘Sap., cap. ι, v· 11. — ³ Opp. t. lv, p. 1, col. 153. - ⁴ Ephes„ cap. vi, v. lm

