{u tx!

IN TRODUCTIO AD THEOLOGIAM. 7

Nihil igitur amandum est, nihil omnino faciendum nisi propter Deum, ut in Deo
finem omnium constituamus. Unde et ipse α et ω dicitur, hoc est principium et
finis. Principium quidem supremum a quo omnia; finis, id est finalis et suprema

· causa, propter quem omnia. Neque enim comedere, nec dormire, nec uxorem

ducere, nec omnino aliud facere nisi propter ipsum debemus. Alioquin bestialiter
viveremus, nostris tantum voluptatibus dediti. Comedere autem propter ipsum
debemus, hoc uno saltem ut corpori quod suum est ac nobis commissum, neces-
saria impendamus , quibus in ejus obsequio sustentetur. Similiter et dormiendo
ipsum reficere debemus, ut vigilare cum oportet in ejus obsequio valeamus. Uxor
quoque ab eo qui est incontinens ducenda est, non solum propter filios ipsi gene-
randos, verum etiam ne eum ex fornicatione offendamus. Qui¹ etiam cum pro
nobis ipsi oramus, aut aliquid quod nobis apud eum prosit efficimus , ipsa ejus
etiam caritas ad hoc nos compellit, per quae ad eum quem super omnia dili-
gimus, pervenire cupimus. Sic et cetera omnia propter ipsum facienda sunt, alio·
quin abipso frustra remunerationem expectaremus, si ea quae agimus propter ip·
sum non ageremus. Quod diligenter Apostolus attendens in lad Corinthios Epistola
dicit': «Sive ergo manducatis, sive aliud quid facitis, omnia in gloria Dei facite. »

Sacramentum vero est visibile signum invisibilis gratiae Dei ‚ veluti cum quis
baptizatur, >ipsa exterior ablutio corporis, quam videmus, sign'um est interioris
ablutionis animae3 cum ita interior homo a peccatis mundatur, sicut exterior a
corporalibus sordibus. Nunc autem tribus supra positis breviter assissiatis atque
descriptis, scilicet Fide, Caritate, et Sam-amento, de singulis diligentius est
agendum, quantum pertinet ad propositam humanae salvationis summam, et
de his quae praecipue majoribus implicita quaestionibus videntur. Ac primum de
fide quae naturaliter ceteris prior est, tanquam honorum omnium fundamen—
tum. Quid enim sperari, vel speratum amari potest, nisi prius credatur? Credi
autem potest, sinon speretur vel ametur? Ex fide itaque spes nascitur, cum
quod credimus bonum nos adepturos esse per Dei misericordiam confidimus.
Unde Apostolus³z « Fides, » inquit, « est sperandarum rerum substantia, ar-
gumentum non apparentium. ³2 Substantia sperandarum rerum, hoc est funda-
mentum et origo, unde ad speranda aliqua perducimur, credendo videlicet prius
ea esse, ut postmodum speremus. Argumentum non apparentium, hoc est pro-
batio quod sint aliqua non apparentia. Quia enim nemo fidem esse dubitat, opor-
tet ex hoc ut aliqua non apparentia esse concedat τ cum fides, ut dictum est,
proprie non dicatur nisi de his quae nondum apparent. Unde juxta Apostolum ⁶,

⁸ Sic Amboesius. Forsan ι quin etiam. -- ² Corinth. 1, cap. x, v 31. -— ³Heb.‚ cap. xi, v. 1. — ⁴ Corinth. l,
mp. xm, v. 8.

