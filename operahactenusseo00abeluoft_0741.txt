EX APOLOGlA . 731

persona. Et infra. Non igitur homo ille a Verbo assumptus aliqua de tribus
illis in illa aeternitate personis dicendus est; sed Verbum ipsum cui est unitus.
Si autem de Deo et homine singulis non est dicendum, quod sint ibi aliqua
persona, multo minus de illis duabus simul naturis dici convenit. Non enim illae ⁴
duae naturae aliquid aeternum possunt esse, cum una earum careat aeternitate.
Et infra. Id solum quod semel fuit in illa Trinitate, semper in eadem permanet
persona et nihil novum in eamdem Trinitatem incidit : quia nec recentem Deum
fas est existimarim. Modis omnibus cavendum est ne tale quid ibi astruamus
esse, quod semper ibi non fuerit, nec aliquid temporale in illa constituamus
aeternitate, nec aliquid compositum in illa simplicitate, nec aliquid corporeum
in illa incorporalitate, nec aliquid novum in illa antiquitate.

lbid„ pag. 253. Generaliter et indubitanter tenendum est quod quidquid
boni Deus in se habeat, nullatenus in ipso vel crescere, vel minui potest. Cui
profecto sicut potentia ejus, vel sapientia coaeterna est, ita voluntas quam habet
in quibuscumque faciendis vel disponendis, ipsi *coaeterna est.... Non est enim
in Deo aliud potentem esse, aliud bene volentem esse, cui est id ipsum esse
et Deum esse, quod superiora declarant, et voluntas ejus et potentia ejus nihil
aliud est quam esse.... Si ergo id solum facere potest, quod eum facere seu
velle convenit, profecto id solum facere atque velle facere potest, quod quan-
doque facit; et eo modo tantum et eo tempore similiter quo facit; quia videlicet
nec alio modO, nec alio tempore convenit, vel hoc eum facere, vel velle etiam
facere.

Ibid, page 256. Ego gratiam Dei voco quidquid ad salutem hominis de ipso
Deus disponit, vel ei confert, quod ipse non meruerit. Ait quippe Apostolus:
Reliquiae secundum electionem gratiae salvae factae sunt. Si autem ex gratia, jam
non ex operibus; alioqui gratia jam non est gratia. Gratia igitur Dei est in
electis suiS, quod eos ab aeterno praedestinaverit, quod et fidem eis inspiraverit,
quae utique nostra praecedunt merita, et sine quibus eum diligere non valemus,
ut salvari mereamur. Ipsa enim dilectio quam ipse per ea quae dicta sunt,
primo in nobis efficit, effectus ipsius Dei, sive donum ejus est, et ejus imputanda
est gratiae, antequam etiam nihil salutis possimus promereri. Unde et Aposto-
lus: Quid habeS‚ inquit, quod non accepisti? Ergo et ipsum liberum arbitrium,
quia bonum est, divinae gratiae est donum, et ipsa ratio in qua ipsum consistit....
Cum igitur Dominus tam electis quam reprobis rationem tribuat et viam
ostendat, qua perveniendum sit ad beatitudinem : et ad hanc percipiendam
quam omnibus offert, praeceptis et exhortationibus suis nos jugiter invitet,
alii superhaec eum audiunt et praeceptis obtemperant bene vivendo, ut oblata
percipiant praemia3 alii contemnunt etin sua remanentes ignavia obedientiae

