TRACTATUS DE INTELLECTlBUS. 737

mortale, circumscriptis scilicet omnibus aliis quae ad substantiam humanitatis
non attinent, profecto multa se per imaginationem nolenti animo objiciunt,
quae omnino ab intentione abjecimuS, utpote color aliquis sive longitudo aut
membrorum quaecumque dispositio et pleraeque accidentales formae corporum,
quas frequenter sensibus experti sumus; adeo quidem ut, quod mirabile est,
dum aliquid tanquam incorporeum¹ per intellectum attendo, sensuum usu
tanquam corporeum imaginari cogor, vel dum aliquid tanquam non coloratum
intelligo, necessitate consuetudinis sensus tanquam coloratum imaginor. Sensus
quippe in nobis primum excitantur et frequentes sunt; deinde ad imagina-
tionem, tandem ad intellectum humanus surgit animuS. Quod vero primum
didicimus firmius retinemus3 hoc modo est illud Horatianum ε

Quo semel est imbuta recens servabit odorem
Testa diu ².

Adeo autem, ut supra meminimus, sensus consuetudo adnectitur nobis, ut
vix aut nunquam aliquid intelligere valeamus, quod non tanquam corporeum
et corporeis proprietatibus subjectum imaginemur. Ideo autem dictum est «vix, υ
quia fortassis, juxta Boethium⁸, intelligentia quam paucorum admodum ho-

minum et solius Dei esse dicit, omnem et sensum et imaginationem ita trans·
cendit, ut sine utroque habeatur, ut videlicet nihil animo occurrat nisi id
solum quod intelligitur, atque attenditur. Est itaque intelligentia hujusmodi
intellectus quem nulla confusa perceptio animae comitatur, sive per imagi-
nationem sive per sensum. Deo autem clarum est nec sensum nec imagina-
tionem inesse posse, cum sit utrumque confusa animae perceptio, sed perpetuo
eum cuncta intellectu continere, cum, si diligentius consideremus, idem est
intelligere quod scire. Quod vero Boethius dicit intelligentiam paucissimorum
hominum esse, nequaquam juxta Aristotelem in hac vita contingere credimus;
nisi forte per excessum contemplationis revelatio divina alicui fiat3 magisque
hunc excessum mentis ab Aristotele* scientiam quam intellectum appellari cre-
dimuS, nec eum humani animi dicendum sed divini, cum jam a Deo assumpta
anima ipsum quodam modo induit, et deficiente et quodam modo in nobis
moriente homine, suscitatur DeuS. Opponit fortassis aliquis adversus Aristo-
telem, quod cum sensus et intellectus simul sunt, habetur intellectus sine imagi-
natione. Ad quod respondemus non ita esse. Cum enim lignum quod video
intelligo, duritiam tamen ejus vel aliud quod visus non percipit imaginor, et
ita absque imaginationibus nostros intellectus non esse bene dicit Aristoteles,

¹ Cod. corporeum. — ² Epist. t, u, v. 69. - ³ Boeth- in libr. de Interpret„ p. 296. — ⁴ God. Aristotile.
11 93

