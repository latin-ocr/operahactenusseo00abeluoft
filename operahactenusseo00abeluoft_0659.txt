DIALOGUS. 649

nobis a Deo lex data sit. De qua, si quos forte non possumus incredulos cogere,
nemo tamen est, 'qui hoc, quod credimus, ratione possit aliqua refellere. Pium
quippe est sentire et omnino rationi consentaneum et tam divinae bonitati
quam humana: congruum saluti, Deum in tantum curam hominum gerere, ut
eos quoque legis scripto dignaretur instruere, et timore saltem poenarum
nostram malitiam reprimere. Si enim salubriter adhoc secularium principum
leges institutae sunt, quis summum omnium benignissimum principem con-
tradicat de hoc quoque curam suscepisse? Quomodo enim quis sine lege sub-
jectum populum gubernare poterit, si videlicet quisque suo dimissus arbitrio,
quod elegerit, sequatur? Aut quomodo juste, puniendo malos, eorum malitiam
compescit, nisi prius lex statuta sit, quae mala fleri vetet? Hac ratione liquidum
esse credo, divinam legem in hominibus praecessisse, ut liujus quoque boni
mundus exordium et auctoritatem a Deo sumeret ‚ cum aliquarum legum insti-
tutione malitiam refrenare vellet ; alioquin facile videri posset, Deum res
humanas non curare, et ipsum mundi statum fortuitu potius agi, quam provi-
‹lentia regi. Si qua vero *lex a Deo data esse creditur mundo, de qua magis
consentiendum, quam de nostra quae tandem ex vetustate et communi homi-
num opinione nacta est auctoritatem? Sit denique dubium mihi sicut et tibi ,
quod hanc Deus legem instituerit, quod tot tamen testimoniis et ratione confir-
matur, cogeris tamen secundum suppositae similitudinis inductionem, id mihi
consulere, ut ipsi obediam, maxime cum ad hoc propria me invitet con-
scientia. Fidem tecum de unius Dei veritate communem habeo, aeque ipsum
fortassis, ut tu, diligo, et ex operibus, quae tu non babes, id insuper exhibeo.
Quid mihi haec opera, si non prosint, officiunt, etiam si non sint praecepta, quia
non sunt prohibita? Quis me etiam arguere possit, si nullo et constrictus
praecepto amplius pro Domino laboro? Quis hanc arguerit fidem quae divinam
bonitatem maxime, ut dictum est, commendat et plurimum nostram in eum
caritatem accendit , qui adeo de nostra sollicitus sit salute, ut nos etiam scripto
legis dignetur instruere? Aut igitur aliquid in hac lege argue, aut, cur eam
sequamur, inquirere desiste! Crudelissimum Deum astruit esse, quisquis hujus
zeli nostri perseverantiam, tanta sustinentem, a mercede vacuam esse censet.
Nulla quippe gens unquam tanta pro Deo pertulisse noscitur, aut etiam creditur,
quanta nos jugiter pro ipso sustinemus, nullaque rubigo peccati esse potest,
quam non consumere fornacem hujus afflictionis concedi debeat. Nonne in
omnes dispersi nationes soli sine rege vel principe terreno tantis exactionibus
gravamur, ut singulis fere diebus vitae nostrae miserae redemptionem exsolvamus
intolerabilem? Tanto quippe nos contemptu et odio digni censemur ab om-
nibus, ut quisquis nobis aliquam inferat injuriam, id maximam credat justitiam
11 82

