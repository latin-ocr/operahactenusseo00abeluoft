436 PETRI ABAELARDI ’

Sed nec ista continentiae virtus, aut pudicitiae amor, feminis ipsis philosophiae
et litterarum abundantia insignitis defuisse cognoscitur, ut hoc insigne virtutum
maxime congruere philosophicae eo cognoscamus excellentiae , et quantum
semper ab obscenis voluptatibus concupiscentiae decor se subtraxerit philoso-
phiae. Unde Hieronymus in eodem Contra Jovinianam libro: α Quid referam

inquit, Sybillam Erithream atque Cumanam et octo reliquas? Nam Varro decem
fuisse autumat, quarum insigne virginitas est, et virginitatis pretium divina·
tio. » ltem in eodem ε « Diodorus Socraticus quinque filias dialecticas insignis
pudicitiae habuisse narratur, de quibus Philo Carneadis> magister plenissimam
scribit historiam. » Quod si etiam post philosophos aut litteratas feminas, ad
saeculares vel laicos venire delectat, nec de talibus exempla deerunt, quae nos
ad pudicitiam invitent, tam de innuptis quam de nuptis. Unde Hieronymus in
primo quoque Contra Jovinmnum libro, talium quoque laudem prosecutus ait :
« Demotionis Areopagitarum principis virgo filia, audito sponsi Leosthenis in-
teritu, se interfecit, asserens, quamquam intacta esset corpore, tamen si alterum
accipere cogeretur, quasi secundum acciperet, cum priori mente nupsisset. ι»
Item ε «Quis valeat, inquit, silentio praeterire vn Milesias virginee, quae Gallorum
impetu cuncta vastante, ne quid indecenter sustinerent, mortem sumserunt,
exemplum sui cunctis virginibus relinquentes, honestis mentibus majus pudi-
citiam esse quam vitam ¹. Nichanor victis Thebis atque subversis, unius captivae
virginis amore superatus est, cujus conjugium expetenS, quod captiva optare'
debuerat, sentit pudicis mentibus plus virginitatem esse quam regnum. In·-
terfectam propria manu flens ac lugens amator tenuit. Narrant scriptores Graeci
et aliam Thebana-m virginem, quam hostis Macedo corruperat, dissimulasse pau-
lisper dolorem, et violatorem virginitatis suae jugulasse postea dormient-em,¹
seque interfecisse cum gaudio, ut nec vivere voluerit post perditam castitatem,
nec ante mori, quam sui ultrix existeret. υ Quantum autem virtutem pudicitiae
Deus approbet ‚ manifestis miraculis, in talibus quoque virginibus declarare non
est dedignatus. Unde inter cetera idem Hieronymi liber ita continet z «Claudia
virgo Vestalis cum in suspicionem venisset stupri, fertur cingulo duxisse ratem,
quam hominum millia trahere nequiverant. ³) Ad hoc et illud Sidonii pertinet

in Propenticon ad libellum suum ita loquentis :

Qualis nec Tanaquil fuit, nec illa
Quam tu Tricipitine procreasti,
Qualis nec Phrygiae dicata Vestae,
Quae contra satis Albulam tumentem
Duxit virgineo ratem capillo.

¹ Ap. Hieron, maqis pudicitiam curae esse quam vitam.

