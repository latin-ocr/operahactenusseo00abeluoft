620 PETRI ABAELARDI

que fatemur non solum in consensu, verum etiam in cogitatione peccare, hoc
loco non proprie pro culpa ponimus, sed large accipimus, pro eo scilicet,
quod nos facere minime convenit, sive id per errorem, sive per negligentiam ‚
vel quocumque modo inconvenienti fiat. Tale est ergo per ignorantiam peccare,
uon culpam in hoc habere, sed quod nobis non convenit facere, vel peccare in
cogitatione, hoc est, voluntate, quod nos velle minime convenit, vel in locu-
tione, autin operatione, loqui nos vel agere quod non oportet, etsi per igno·
rantiam nobis invitis illud eveniat. Sic et illos si persequebantur Christum
vel suos quos persequendos credebant , per operationem peccasse dicimuS,
qui tamen gravius culpam peccassent, si contra conscientiam eis parcerent.

CAPUT XV.

Utrum omne peccatum sit interdictum.

Quaeritur autem, utrum omne peccatum Deus nobis interdicat? Quod si
recipiamus, videtur hoc irrationabiliter agere, cum nequaquam vita ista sine
peccatis saltem venialibus transigi possit. Si enim omnia nos cavere peccata
praecepit, nos autem onmia cavere non possumus, utique nequaquam, sicut
ipse promisit, jugum suave nobis, vel onus leve imponit, sed quod longe vires
transcendens nostras minime portare valemus: sicut et de jugo legis Petrus
Apostolus profitetur. Quis enim a verbo saltem otioso semper sibi praevidere
potest, utin eo nunquam excedens perfectionem illam teneat, de qua Jacobus ait¹ ε
« Si quis in verbo non offendit, hic peri'ectus est vir? » Qui etiam cum praemisis-
set: « ln multis offendimus omnes; »et alius magnae dicat perfectionis Apostolus¹t
« Si dixerimus quia peccatum non habemus, non ipsos seducimus, et veritas in
nobis non est; » quam difficile, imo impossibile nostrae infirmitati videatur, im·
munes omuino a peccato manere, neminem latere reor. Ita, inquam, si peccati
vocabulum large, ut diximus, accipientes, illa etiam vocemus peccata, quaecumque
non convenienter facimus. Si autem proprie peccatum intelligentes solum Dei
contemptum dicamus peccatum, potest revera sine hoc vita ista transigi, quam-
vis cum maxima difficultate. Nec profecto illud, ut supra meminimus, nobis a
'Deo prohibitum est, nisi consensus mali, quo Deum contemnimus, etiam cum
de opere praeceptio fieri videtur, sicut superius exposuimuS, ubi etiam osten-
dimus aliter nequaquam a nobis praecepta posse sua custodiri.

Peccatorum autem alia venialia dicuntur, et quasi levia , alia damnabilia sive

¹ Jacob.. cap. 111, v. 2. — ² Joan. 1, cap. 1, v. 8.

