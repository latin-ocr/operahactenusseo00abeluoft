638 PETRI ABAELARDI

aperire possent. Quod quidem si non possunt vel nesciunt, certe illud poeticum,
in quantum arbitror, incurrunt :

Nec prosunt domino quae prosunt omnibus artes.

Appetat quislibet, non egO, potestatem illam, qua potius aliis quam sibi pro-
ficere possit, tanquam in potestate sua habeat alienas animas salvare magis
quam propriam3 cum e contrario quislibet discretus sentiat.

CAPUT XXVI.

Utrum generaliter ad omnes pertineat praelatos solvere et ligare.

Cum ergo quaeritur quae sit illa potestas vel claves regni coelorum, quas Apostolis
Dominus tradidit, ac similiter eorum vicariis, scilicet Episcopis concessisse legi-
tur, non parva quaestio videtur. Cum enim multi sint episcopi nec religionem,
nec discretionem habentes, quamvis episcopalem habeant potestatem3 quomodo
eis aeque ut Apostolis convenire dicemus : « Quorum remiseritis peccata remit-
tentur eis, et quorum retinueritis retenta sunt ¹? n Nunquid si indiscrete vel supra
modum velit Episcopus poenam peccati augere vel relaxare, hoc in ejus est potes·
tate3 ut videlicet secundum ejus arbitrium poenas Deus disponat, ut quod minus
puniendum est, ipse magis puniat, e converso, cum aequitatem rei magis quam ν
hominum voluntatem Deus adtendere debeat? Nunquid si Episcopus per iram ‚
vel odium quod habeat in aliquem, tantumdem eum poenitere decreverit de
levioribus peccatis quantum de gravioribus3 vel poenam ejus iu perpetuum
extendere, vel nunquam ei relaxare statuerit, quantumcumque ille poeniteat,
numquid hanc ejus sententiam Dominus confirmabit? Quod itaque Dominus
Apostolis ait : « Quorum remiseritis peccata, remittentur eis, » etc.‚ ad per-
sonas eorum’, non ad omnes Episcopos referendum videtur, sicut et quod eis
alibiait⁸2 « Vos estis lux mundi; » et ε ι( Vos estis sol terrae, η vel pleraque alia de
personis eorum specialiter accipienda. Non enim hanc discretionem vel sancti-
tatem quam Apostolis Dominus dedit, successoribus eorum aequaliter concessit3
nec omnibus aeque dixit‘ : « Beati oculiqui vident quae vos videtis;» et rursum⁸ ε
« Vos autem dixi amicos, quia omnia quaecumque audivi a Patre meo, nota feci

vobis, ›> et iterum⁶ : ι( Cum venerit ille Spiritus Veritatis, docebit vos omnem
veritatem. >>

'Joan.‚ cap. xx, v. 23. - ² Error Abaelardi. — ³ Matth„ cap. v, v. 13, 14. — ‘Luc.‚ cap· ¹, V· 23· - ⁵³0⁸nw
cap. κν, v. 15. — ‘Joan., cap. xvi, v. 13.

