LIBER PRIMUS.

CAPUT L

Summi boni perfectionem, quod Deus est, ipsa Dei Sapientia incarnata Chris-
tus Dominus describendo, tribus nominibus diligenter distinxit, cum unicam
et singularem individuam penitus ac simplicem substantiam divinam, Patrem
et Filium et Spiritum sanctum tribus de causis appellaverit.

Ambrosius de Fide ad Gratianum imperatorem : « Quod unius est substantiae,
separari non potest; et si non sit singularitatis, sed unitatis. Singularitas ad
personam pertinet, unitas ad naturam. »

CAPUT IL

Patrem quidem, secundum illam unicam majestatis suae potentiam, quae est
omnipotentia, qua scilicet efficere potest quidquid vult, cum nihil ei resistere
queat3 Filium autem eamdem divinam substantiam dixit, secundum propria-:-
sapientiae discretionem, qua videlicet cuncta veraciter dijudicare ac discernere
potest, ut nihil eam latere possit quo decipiatur. Spiritum sanctum etiam
vocavit ipsam, secundum illam benignitatis suae gratiam, qua omnia quae
summa condidit sapientia, summa ordinat bonitate, et ad optimum quaeque
finem accommodat, malo quoque bene semper utens, et mirabiliter quantum-
libet perverse facta optime disponens, quasi qui utraque manu pro dextera
utatur, et nesciat nisi dextram. Unde in Enclziridc’o B. Augustinus¹ ε « Non
enim, inquit, Deus omnipotens, cum summe bonus sit, ullo modo sineret
'mali aliquid esse in operibus suis, nisi usque adeo esset omnipotens et bonus ‚
ut bene faceret et de malo. » {dem in XI de Civitate- Dei, de bonitate Dei et
malitia Diaboli loquens, ait’ : « Deus sicut naturarum bonarum optimus creator
est, ita malarum voluntatum justissimus ordinator, ut cum ille male utatur
naturis bonis, ipse bene utatur etiam voluntatibus malis. » Item idem ibidem
de Diabolo³ ε «Deus cum eum conderet, futurae malignitatis ejus non erat

¹ Cat>- xi, opp„ t. vl. — ² Aug„ de civitate Dei, lib. xl, cap. xvu. opp„ t. vn. - ³ Ibid. cap. xvm.

