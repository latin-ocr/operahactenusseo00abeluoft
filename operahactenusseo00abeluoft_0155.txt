INTRODUCTIO AD THEOLOGIAM. 445

dicit ε «Quod Deus providit necesse est evenire, cum ipse providerit, η dicat
simpliciter absque conjunctione vel determinatione : ι( Quod Deus providit,
necesse est evenire3 » vel etiam ε « Quidquid Deus providit, necesse est evenire ; »
atque hinc tam hoc quam illud quod evenit probet quia necesse est evenire ‚
veluti si de hoc qui scribit, vel de illo qui adulteratur, dicamus simpliciter,
quia necesse est hunc scribere, vel illum adulterari, nullatenus procedit.
Non enim si recipiamus quia praedestinatum omnem necesse est salvari, ideo
de singulis praedestinatis concedere cogimur, ut tam hunc hominem quam illum
dicamus quia necesse est salvari. Sublato quippe nomine praedestinatorum , in
quo est vis necessitatis, sicut in apposita determinatione, non ita recipimus,
quia hunc vel illum necesse est salvari. Hinc in quodam sensu recipimus quod
praedestinatum necesse est salvari3 hoc est, eum qui talis est, cum sit praedesti-
natus , salvari necesse est. Ita, etsi recipiamus quia quod providit Deus, necesse
est evenire, hoc scilicet subintelligentes, cum id ipse providerit; nequaquam
ideo simpliciter recipere debemus, quia hunc scribere, vel illum adulterari ne-
cesse sit, hoc est, inevitabile, cum videlicet utrumque cessare vel non evenire
possit, et omne peccatum magis voluntarium quam necessarium sit ‚ et ex libero
procedens arbitrio, non ex aliqua coactione naturae, vel divinae Providentiae
compulsione. Non enim Providentia, hoc est praescientia Dei, necessitatem rebus
infert, magis quam nostra praescientia sive scientia. Sicut enim necesse est hoc
evenire cum Deus providerit, ita etiam necesse est istud contingere ‚ cum ego
praescierim , vel ipsum esse , cum ego sciam vel videam illud esse. Verbi gratia ,
video istum scribere, et necesse est eum scribere, cum videam eum scribere, nec
tamen visus meus ulla necessitate eum ad scribendum compellit , vel eum quem
ambulare video ad ambulandum. Quod diligenter Boethius attendens, atque hoc
ex persona philosophiae dissolvens , V de Consolatione libro , his scripsit verbis.
Boethius : <c Si cuncta prospicit Deus, neque falli ullo modo potest, evenire necesse
est quod praeviderit. Tum illa : VetUS, inquit, haec est de Providentia querela. »
Item z « Respondebo idem futurum cum ad divinam rationem refertur, necessa-
rium3 cum vero in sua natura perpenditur, liberum prorsus atque absolutum
videri. Duae sunt etenim necessitates, simplex uua; veluti quod necesse est
omnes homines esse mortales3 altera conditionis, ut si aliquem ambulare scias ,
eum ambulare necesse est3 quod enirn quisque novit, id esse aliter ac notum
est nequit. Sed haec conditio minime secum illam simplicem trahit3 hanc enim
necessitatem non propria facit natura, sed conditionis adjectiO. Nulla enim
necessitas cogit incedere gradientem, quamvis eum tum cum graditur incedere
necessarium sit. Eodem modo, si quid providentia praesens videt, id esse necesse

est, tametsi nullam naturae habeat necessitatem. Atqui Deus ea sutura quae ex
11 19

