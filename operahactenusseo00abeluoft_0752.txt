742 PETRI ABAELARDI

circa rem praecedentis dictionis, dum eam tanquam a Socrate possessam insi·
nuat, et tale est «domus Socratis» ac si diceretur z «domus Socratica.» Simi-
liter caeteri obliqui transitive aliquibus vocibus copulati, quasdam terminant
proprietates circa res praecedentium dictionum ‚ secundum aliquem modum se
habendi ad res suas. Atque ita ex rebus praecedentium dictionum et proprie-
tatibus per obliquos circa eas determinatis , quaedam unae res compactae intelli-
guntur. Saepe autem contingit in uno intellectu plures fieri conjunctiones aut
divisiones sive disjunctiones3 nec tamen ideo unitas tollitur intellectus, quia in
toto intellectu unius conjunctionis summa est. Verbi gratia, si dicam : «homo
ambulans qui currit, ›> vel « homo ambulat qui currit, υ duae sunt conjunctiones,
una quidem cursus ad hominem in eo quod dicitur homo qui currit, altera ad
hominem currentem cum adjungitur ambulat. Haec est enim recta constru-
ctionis series : « homo qui currit ambulans, homo qui currit ambulat, » et fit
in summa totius orationis una copulatio ambulationis scilicet ad hominem
talem id est currentem. Sed et si dicam « homo qui currit est homo qui ambu-
lat, υ tam in praedicati oratione quam in subjecti una per se fit conjunctio. Sed
quia ad hoc fuerit ut de ipsis rursus in summa totius propositionis una fiat
conjunctio, hominis scilicet qui ambulat ad hominem qui currit, unum reddunt
intellectum. Cum itaque plures conjunctiones in uno intellectu ita conveniunt ut
uni subserviant omneS, et propter hoc istae habentur ut una ex eis constituatur,
unum necesse est intellectum esse ad quem habendum uno mentis impulsu
continue animus tenditur. Multiplicem vero intellectum dicimus multos intel-
lectus ab invicem dissolutos , ut si dicam «homo lignum» vel «rationale mor-
tale, » vel « animal» et postmodum, paululum quiescens, addam : «rationale, κ
divisos intellectus nec ad unam rem concipiendam convenientes binis dictio·
nibus demonstro, ex una quaque scilicet dictione re sua concepta, scilicet ne·
quaquam rei alterius alteram rem copulando ut unum quoddam intellectus
conficiat. ln singulis quippe conceptionibus in se iterum animus redit, quasi in
singulis motum intelligentiae suae inchoet; nec ideo continue ab uno ad alterum
decurrit, ac per hoc unitas intelligentiae tollitur et continuatio interciditur. Haec
de unitate ac multiplicitate intellectuum satis sit in praesentiarum dixisse.

Oui sani z'ntellectu5‚ qai cassi.

Nunc ordo est, juxta propositi nostri praetitulationem distinguere qui sani vel
cassi intellectus, qui etiam veri vel falsi dicendi sint. Sanos quidem dicimus
intellectus per quoscumque ita ut sese res habet attendimus, sive illi quidem
sint simplices sive compositi. Cassi vero e contrario dicuntur, tam simplices
quam compositi, quos frequentius opiniones quam intellectus vocare consue-

