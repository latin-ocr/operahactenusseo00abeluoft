572 PETRI ABAELARDI

alterum. Quippe nec anima caro, nec caro anima propter hoc efficitur. Eodem quoque
modo in Christo divina et humana natura in unam personam conveniunt, quod neutra
illarum in alteram transit. Siquidem, ut ait AugustinuS, si Verbum transiret in hominem,
vel homo in Verbum, tunc non esset ibi, nisi tantum homo vel tantum Verbum. Solet
etiam ambigi, an hae duae naturae illius personas partes sint dicendae. At vero, nisi partes
sint illius personae, Athanasii illa similitudo pro nihilo videtur inducta. Item, sinon essent
partes, in aliquod conficiendum non convenirent, sed conveniunt in unam personam.
Partes igitur eas esse necesse est, quod non solum haec ratio et illa Athanasii similitudo
compellit, verum quoque auctoritas hoc idem invenitur asserere. Ait enim Hieronymus ε
Christus pro parte est homo et pro parte est Deus. Augustinus tamen hoc approbare no-
luit, propter mutuam de se fortassis praedicationem. Quam ob rem de hac praedicatione ,
utrum vera sit an non, diligenter inquirere est consilium. Omnes enim locutiones istae in
auctoritatibus inveniuntur : Deus est homo ‚ homo est Deus; Christus est filius h'ominis,
Christus est filius Dei z Christus est Deus et homo : quarum nulla praeter unam propria
videtur. Si enim propria est ista locutio : Deus est homo, tunc aeternum est temporale ‚
simplex est compositum, creator est creatura3 similiter de aliis. Impropriae igitur sunt, ut
pars pro toto accipitur. Saepe namque contingit, totum pro parte partemque pro toto
accipi, ut anima, cum pars sit hominis, pro homine ponitur, ut: Videbit omnis caro
salutare Dei. Eodem modo cum dicimus z Deus est homo, pro parte verum est, et est
sensus : Deus est uniens sibi hominem. Rursus: Homo est Deus, haec est significativa :Et
est homo unitus Deo. Sic quoque ad partem referendae sunt istae²t Christus est homo, et
Christus est Deus. Sola igitur ista : Christus est Deus et homo, propria est, id est, Christus
est Verbum habens hominem, et Christus est homo et Deus, id est, homo habens
Verbum.

CAPUT XXV.

De voluntate assumti hominis.

Expedito itaque de duarum naturarum unione in personam unam, de voluntate hominis
assumti, an eadem fuerit cum voluntate Patris, restat inquiri. Quod vero non eadem fuerit
non solum ratio, verum etiam Evangelium satis manifeste demonstrat. Ait enim Christus
in Evangelio :Pater‚ si possibile est, transeat a me calix iste t verum tamen non sicut ego
volo, sed sicut tu. Quod tale est ac si dicat t Si genus humanum sine morte mea salvari
potest, non moriar, quia non possum velle mori ε sin autem, voluntatem meam tuae post-
pono. Ecce hic ostenditur aperte , quod alia et diversa fuerit illius hominis voluntas.
Augustinus tamen et alii quidam dicunt, eum non per se dixisse hoe, sed per infirma mem-
bra, quae in se transformavit, ut ea instrueret, quid in passionibus esset agendum, ut cum
amplius passionem vitare non posset, voluntatem Dei suae praeponeret, ut diceret: F iat
voluntas tua. Similiter quando dixit: Tristis est anima mea usque ad mortem, et quando
coepit pavere et taedere. In his omnibus, ut dicunt, transformationem membrorum' 111 se,
fecit. Et quidem satis sic potest exponi, quia, ut idem ait Augustinus, quando aliquem
versum isti sic, illi aliter exponunt, honae et convenientes possunt esse expositiones,

¹ Rheinwald : referenda· sunt .· Iste Ch.

