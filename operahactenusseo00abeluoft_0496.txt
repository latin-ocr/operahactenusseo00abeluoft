486 PETRI ABAELARDI

exigat tantum ut sit illud, et e converso; et hoc quidem modo non possunt
dici idem substantia et corpus, vel album et durum, licet sint idem essentialiter.
Omnia ergo quae eadem sunt diffinitione, eadem sunt essentialiter, sed non
convertuntur3 et secundum has quidem tantum duas significationes suprapositas
relative supponi solet hoc pronomen quod est «idem, » hoc est aut„secundum
identitatem numeri, aut secundum identitatem diffinitionis. Cum enim dicimus,
«Mulier damnavit mundum et eadem salvavit, » duo sunt sensus ι unus quidem
falsus , si ad identitatem numeri fiat relatio, ut videlicet eadem personaliter
ac ‘numero mulier intelligatur et damnasse et salvasse: alius sensus verus, si ad
identitatem diffinitionis supponatur « idem, >³ ut videlicet tantumdem significet,
quantum nomen mulieris simpliciter repetitum , « mulier damnavit, » et «mulier
salvavit z >2 quod quidem verum est per Evam et Mariam.

Idem vero similitudine dicuntur quaelibet discreta essentialiter, quae in aliquo
invicem similia sunt, ut species idem sunt in genere, vel individua idem in
specie, sive unum, vel quaelibet in aliquo convenientia eadem dicuntur, hoc
est similia. Unde Porphyrius: «Pa1·ticipatione, inquit, speciei plures homines
unus 3 unus autem et communis particularibus plures. )>

Dicimus etiam idem pro incommunicato, ut semper idem Deus est, hoc est
numquam in aliquo alteratus vel permutatus, quia nihil umquam natura divini-
tatis in se habet, quo aliquando careat; vel caret, quod habeat efficaciae vale-
tudinem, sicut eadem¹ quae idem Valent. ldem itaque sive unum quinque supra-
dictis modis dicitur, licet saepe eadem res sub pluribus ex istis modis cadat,
ut videlicet tam hoc quam illo modo possit dici eadem cum aliquo. Totidem
etiam modis dicimus diversum, sive differens, cum videlicet modo diversa
dicantur essentialiter, id est numero, modo proprietate, vel diffinitione, vel
similitudine, vel mutatione.

Dicimus autem ea ab invicem essentialiter diversa, quaecumque ita ab invi-
cem dissident, ut hoc non sit illud, ut Socrates non est Plato, nec manus
Socratis Socrates. Sic etiam quaelibet disparata diversa essentialiter dicimus,
cum videlicet essentia unius non sit essentia alterius, quamvis tamen sit de
essentia alterius, ut manus de homine, vel paries de domo· Sicut ergo Socrates
aliud est essentialiter quam Plat03 ita manus Socratis quam Socrates, et-quae·
libet pars quam suum totum. Secundum quam quidem acceptionem dicimus
rem aliam simplicem, aliam compositam, cum videlicet id quod simplex est,
non sit ipsum compositum3 licet sit de ipso composito. Omnia ergo essentialiter
diversa dicimus, quae ita ab invicem sunt remota, ut hoc non sit illud. Hanc

t ln editis easdem.

