THEOLOGIA CHRISTlANA . 52⁴

sunt, plurimum prosunt, non verum dicendo quod nesciunt, sed ad verum
quaerendum carnales, et ad verum accipiendum spirituales catholicos excitando.
Utamur ergo haereticis, non ut eorum approbemus errores, sed ut catholicam
disciplinam adversus eorum insidias asserentes, vigilantiores et cautiores simus,
etsi eos ad salutem revocare non possimus. » Isidorus Sententiarum libro 1,
c.,xvi : «Sancta *Ecclesia exercetur sapientia, cum tentatur verbis; exercetur
patientia, cum tentatur gladiis. Causa pravitatis haereticae doctrina est propagata
ecclcsiae. Nam autea simplici tantum fide vigebat. Haereticorum igitur occasione
propagati sunt doctores in fide, et per acumen haeresum Ecclesiae magistri cre-
verunt. » Unde etiam sancti doctores, cum ad exercitationem, ut dictum est,
fidelium adeo necessarias esse haereticorum disputationes vel inquisitiones
attenderent, ratione potius quam potestate coerceri sanxerunt, et eos quasi
tantae victoriae desiderio ad sacrae studium eruditionis sunt potissimum adhor-
tati. Unde Hieronymus ad Nepotianum : «Disce, inquit, quod doces, ut possis
exhortari in doctrina sacra¹, et contradicentes revincere, paratus semper ad
satisfactionem omni poscenti te,rationem de ea quae inte est spe. » Gregorius
Bonifacio²: «....potius quam vi convincatis.» Qua vero ratione hos, qui christia·
nitatis bonum suscipere renuunt, convincere, quibus monitis vel exhortationihus
ad fidem attrahere poterimus, si quid in ipsa fidei nostrae professione dubium
protulerimus, quod non valeamus defendere, nedum confirmare? Auctoritate
quidem scripturae, quam non recipit, argui nemo potest. Quod si adhuc aliquis
in meam perseveret reprehensionem, et cum nondum illa periculosa tempora in·
stent, nostra penitus abjiciat vel non curet scripta3 illud tandem Hieronymi au-
diat z «Peregrinae merces tantum volentibus navigant; ι et nos quidem ista volen-
tibus tantum scribimus, immo importune nobis insistentibus atque insultantibus,
quod eam quam praedicamus fidem defendere ausi non simuS, praesertim cum
omnium bonorum fundamentum fidem esse constet, quam quisquis labefactare
poterit, nihil de superaedificatis firmum reliquerit. Sed etsi, veritatem profiteri
liceat, cum non⁸ nullas hujus etiam temporis haereses aut schismata reprehen-
dendas aut corrigendas esse censemus, quas vel ipsi nos ab his qui eas profi-
tentur audivimus, vel ab his qui eas audierint didicimus. Sunt enim, ut supra me-
minimus , qui ad assignandam trium personarum diversitatem tres proprietates
in eo intelligant, tanquam tres res diversas essentialiter abipso Deo. Quorum
etiam unus qui in Andegavensi pago magni nominis magister viget, in tantam
prorumpere ausus est insaniam, utomnia creaturarum nomina ad Deum translata,

¹ Ap. Hieronymum sana.— ² Hoc etiam loco relinqui· cujus ultima tantum verba scriptor apposuit, scincet po-
tui· spatium vacuum ad S. Gregorii textum inserendum, tius quam vi convincatis. - ³ Non deest in codice.

11 66

