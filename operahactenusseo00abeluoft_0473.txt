THEOLOGIA CHRlSTlANA . 463

requirendum puto, quid de magistris suis censeant, qui hoc docuerunt, nec
falsa esse deprehenderunt⁸. Scimus quidem a solo Boetio omnium argumen-
tationum, quibus nunc utimur, traditum esse documentum, et omnium argu-
mentorum vires ab ipso nos didicisse. Scimus et ipsum de fide Trinitatis dili-
genter ac philosophice juxta decem praedicamentorum distinctionem disse-
ruisse. Arguent magistrum ipsum rationum, et dicent eum in rationibus
oberrasse, quas tamen sese ab eo gloriantur didicisse. Non animadvertit magi·
ster quod animadvertunt discipuli, quibus scilicet rationibus id quod arguebat
impugnari posset? Ignosco tam manifestae talium impudentiae, quantumlibet jam
detrahant nobis, qui nec parcere noverunt suis, dummodo simplicitatem
fidelium non perturbent, et eisdem laqueis sophismatum, quibus Jam ipsi abs·
tracti sunt, in suam alios foveam non trahant, quod ne forte eveniat, unum
superest adversus hanc pestem a Domino petere medicamentum , ut eorum
ipse machinamenta dissipet, qui crebro argumentorum suorum ariete verum
ipsius templum dissolvere conantur.

Cum itaque talium importunitas conjuratorum¹, neque sanctorum, neque
philosophorum auctoritate compesci possit, nisi humanis rationibus eis resi-
statur, qui humanis rationibus invehuntur, decrevimus et nos stultis secundum
stultitiam suam respondere, et eorum impugnationes ex ipsis artibus, quibus
nos expugnant, conquassare. Nam et divino fretus auxilio parvulus David
immensum ac tumidum Goliam proprio ejus gladio jugulavit3 et nos eodem
dialecticae gladio, quo illi animati simplicitatem nostram impugnare nituntur,
in ipsos converso, robur eorum aciesque argumentorum suorum in Domino
dissipemus, ut jam minus simplicitatem fidelium aggredi praesumant, cum de
his confutati fuerint, de quibus praecipue impossibile eis videtur responderi, de
diversitate scilicet personarum in una et individua penitus ac simplici diviua
substantia, et de generatione Verbi, seu processione Spiritus. De quo quidem
nos docere veritatem non promittimus, ad quam neque nos aliquem sufficere
credimus; sed saltem aliquod verisimile, atque humanae rationi vicinum, nec 2
sacrae fidei contrarium, proponere libet adversus eos, qui humanis rationibus
fidem se impugnare gloriantur, nec nisi humanas curant rationes quas nove·-
runt, multosque facile assentatores inveniunt, cum fere omnes animales sint

⁸ Augustinus libro ΙΙ contra Maximum2: « Distinguere inter illam generationem et hanc
processionem nescio, non valeo, non sufficio, quia et illa et ista est ineffabilis, sicut pro·-
pheta de Filio ait⁸ ι « Generationem ejus quis enarrabit? » Ita de Spiritu sancto verissime

dicetur, Processionem ejus quis enarrabit? n

¹Sic forsan legendum. Edm. martene corrixariorum—'Lim 11, cap. xiv. opp.. t. Vlll.—⁸ lsai„ cap. un , v. 8.

