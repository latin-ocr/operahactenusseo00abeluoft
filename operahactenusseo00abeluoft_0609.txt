ETHICA SEU LIBER DICTUS : SClTO TElPSUM. 599

toleramus, sed magis quod volumus implemus? Quis etenim nobis grates habeat,
si in eo quod pro ipso nos facere dicimus, voluntatem nostram impleamus? Aut
quid, inquies, apud Deum meremur ex eo quod volentes aut inviti agimus? Nihil ⁷
certe , respondeo ι cum ipse animum potius quam actionem in remuneratione
penset, nec quidquam ad meritum actio addat, sive de bona, sive de mala volun-
tate prodeat, sicut postmodum ostendemus. Cum vero voluntatem ejus nostrae
praeponamus, ut illius potius quam nostram sequamur, magnum apud eum
meritum obtinemus, juxta illam Veritatis perfectionem¹ ε <c Non veni facere vo-
luntatem meam, sed ejus qui misit me. » Ad quod et nos exhortans ait’ ε « Si quis
venit ad me et non odit patrem et matrem, adhuc autem et animam suam, non
est me dignus3 ι) hoc, est nisi suggestionibus eorum vel propriae renuntiet volun-
tati, et praeceptionibus meis se omnino subjiciat. Sicut ergo Patrem odire, non
perimere jubemur ε ita et voluntatem nostram, ut non eam sequamur, non ut
funditus eam destruamus. Qui enim ait³ ε « Post concupiscentias tuas non eas; »
Et t « Avoluntate tua avertere » praecepit nos concupiscentias nostras non implere;
n'on penitus eis carere. Illud quippe vitiosum est t hoc autem infirmitati nostrae
impossibile. Non ita concupiscere mulierem , sed concupiscentiae consentire
peccatum est ε nec voluntas concubitus, sed voluntatis consensus damnabilis est.

Quod de luxuria diximus, hoc et de gula videamus. Transit aliquis juxta hortum
alterius, et conspectis delectabilibus fructibus, in concupiscentiam eorum incidit;
nec tamen concupiscentiae suae consentit3 ut inde aliquid furto vel rapina au-
ferat, quamquam delectatione cibi in magnum desiderium mens ejus sit accensa.
Ubi autem desiderium, ibi procul dubio voluntas consistit. Desiderat itaque
fructus illius esum in quo delectationem esse non dubitat : ipsa quippe suae
infirmitatis natura compellitur id desiderare, quod inscio domino vel non per-
mittente, nonlicet accipere. Desiderium ille reprimit, non extinguit: sed quia
non trahitur ad consensum, non incurrit peccatum.

Quorsum autem ista? Ut denique pateat in talibus ipsam quoque voluntatem
vel desiderium faciendi quod non licet, nequaquam dici peccatum, sed ipsum
potiuS, ut diximus, consensum. Tunc vero consentimus ei quod non licet, cum
nos ab ejus perpetratione nequaquam retrahimus, parati penitus, si daretur
facultas , illud perficere. In hoc itaque proposito quisquis reperitur, reatus ad
peccati augmentum quidquam addit, sed jam apud Deum aeque reus est, qui
ad hoc peragendum quantum valet nititur, et quantum in se est, illud peragit,
ac si, ut Beatus Augustinus meminit, in opere quoque ipso esset deprehensus.
Cum autem voluntas peccatum non sit, et non nunquam inviti, ut diximus,

qoam, cap. vx, v. 38. - ² Luc„ cap. xiv, v. 26. — ³ Eccli., cap· xvm, v, 30.

