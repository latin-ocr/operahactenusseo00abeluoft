THEOLOGIA CHRlSTl ANA. 403

doque pretiosiorem in sterquilinio deprehendere, quam in ornamento regio
tamquam sapiens aurifaber valeat componere3 et tenebat certissime dona
Dei per quodcumque malum contaminari non posse, nec divina sacramenta
contactu pravorum inquinari, cum aut in nomine 'Trinitatis infideles baptizant,
aut pessime quique verba divina praedicant, aut prophetias loquuntur, et non-
nunquam miracula faciunt. Quaecumque enim bona sunt, a Deo esse necesse
est, nec ea quorumlibet malitia contaminari possunt. Unde nec prophetia
Balaam gentilis atque arioli sacra reprobavit auctoritas, qua postmodum Magi
primitiae Gentium incitati creduntur, ut nova apparente stella novum statim
regem quaererent, nec Sybillae vel Virgilii vaticinia spiritualis doctor Augustinus
sanctorum prophetis inserere timuit, attendens· illud Apostoli¹ ε κ Et nemo
potest dicere, Dominus thsus : nisi in Spiritu sancto, » nec prophetiam Caipha-
commendare Evangelista veritus est dicens ¹: «Hoc autem a semetipso non
dixit, sed cum esset Pontifex anni illius, prophetavit. n Nec ipsorum daemonum
testimonia Evangelium reticuit, cum ad eorum expulsionem Domino veniente,
eum JESUM CHRISTUM seu Filium Dei inclamarent ac confiterentur. Quippe cujus
virtutem sive nascentis, seu morientis, sive resurgentis, vel ascendentis, aut ν
miracula facientis ipsa etiam insensibilia quodammodo sensisse, ut ei testimo-
nium suo modo praeberent, perhibet beatus Gregorius3 angelis quidem et stella
statim in ortu ipsius apparentibuS, in morte vero sole obscurato, petris et velo
templi scissis, et monumentis apertis sanctorum resurgentium multisque appa-
rentium, in resurrectione terrae motu facto cum visione angelorum, et in ascen-
sione nube eum suscipiente, etc. Cujus quoque potentiam atque sapientiam
universus mundi ornatus annuntiare non cessat ac praedicare et suo modo
laudare et commendare, ex ipsa sui mirabili compositione ac dispositione.
Unde Apostolus⁸ : «Invisibilia, inquit, ipsius a creatura mundi per ea quae sacta
sunt intellecta conspiciuntur, sempiterna quoque virtus ejus et divinitas, etc. υ
Hinc et Psalmista insensibilium quoque creaturarum laudibus applaudens,
omnes pariter ad laudes Dei creaturas invitat, quasi ex omnibus optime con-
ditis laudes Dei a nobis exigat, qui pro nobis in mundo condidit universa.
Unde et a summitate coeli et sublimitate angelorum exorsus usque ad dracones
et serpentes atque abyssos divinas extendit voces cum dixit‘: α Laudate Do-
minum de terra dracones et omnes abyssi. » Et iterum⁸ z α Serpentes et volucres
pennatae, » qui nec aliqua reptiliavpraetermisit alibi dicens⁸ ε « Laudent illum
coeli et terra, mare, et omnia reptilia in eis. ›> Legimus etiam in vita Pauli

¹ Corinth. t, cap. xn, v. 3. — ² Joan., cap. ιι, v. 51. —-³ Rom, cap. ι, v. 20. — ⁴ Psalm. cxcviii, v. 7. — ⁵ Ibid..
to. — ⁸ Psalm. vaut, v. 35.

