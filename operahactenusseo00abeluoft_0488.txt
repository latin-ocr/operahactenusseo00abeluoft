478 PETRI ABAELARDI

sicut in corporibus alia aliis subtiliora sunt, utpote aqua qnam terra, et aer
quam aqua, et. ignis quam aer ε ita longe et inexplicabili¹ modo omnium spi-
rituum naturam ita propriae sinceritatis subtilitate divinitas transcendit, ut in
comparatione ejus omnes alii spiritus quasi corpulenti seu corpora quaedam
dicendi sint. Unde Gennadius de Ortkodoxa fidffi: ι( Nihil, inquit, incorpo-
reum ct invisibile in natura credendum est, nisi solum Deum Patrem et Filium,
et Spiritum sanctum3 qui ex eo incorporeus creditur, quia ubique est, et omnia
implet, atque constringit : et ideo invisibilis omnibus creaturis, quia incorpo-
reus est. Creatura omnis corporea, angeli et omnes coelestes virtutes corporeae ,
licet non¹ carne subsistant. Ex eo autem corporeas³ credimus intellectuales
naturas, quia localiter circumscribuntur, sicut et anima humana quae carne
clauditur, et daemones qui per substantiam angelicae naturae sunt, corporea.»
Ex his itaque liquidum est quantae subtilitatis sit divina substantia atque anima⁴,
a natura corporum disjuncta , et a vigore nostrorum sensuum penitus remota.
De qua si quid forte philosophi dicere animati sunt, ad similitudines et exempla
se contulerunt, quasi praesumtionem suam velantes, quod de ineffabili fari vi-
derentur ε cujus gloriam in creaturis quoque modo non ipsa vestigabant, atque
per ipsas assignabant, sicut de Platone supra meminimus, ad similitudinem Solis,
cum de Deo loqui praesumeret, recurrente. Quod autem illi quoque doctores
nostri, qui maxime intendunt Logicae, illam summam majestatem, quam Igno-
tum Deum esse profitentur, omnino ausi non sunt attingere, aut in numero
rerum comprehendere, ex ipsorum scriptis liquidum est. Cum enim omnem
rem aut substantiae aut alicui aliorum generalissimorum subjiciant: utique et
Deum, si inter res ipsum comprehenderent, aut substantiis, aut quantitatibus,
aut ceterorum praedicamentorum rebus connumerarent, quod nihil omnino
esse ex ipsis convincitur. Omnes quippe res, praeter substautias, per se existere
non possunt, nisi scilicet substantiis sustententur, ut albedo nulla ratione esse
potest, nisi in subjecto corpore, aut pietas nisi in anima, aut quaelibet res
novem praedicamentorum nisi subjectis substantiis insint. Substantiae vero in
propria natura per seipsas subsistere ac perseverare possunt omnibus et aliis
rebus destructis. Unde et substantiae quasi subsistentiae dictae sunt, et ceteris
rebus quae eis assistunt, non per se subsistunt, naturaliter priores sunt. ‘Unde
liquidum est Deum, qui omnium rerum est unicum et singulare principium,
nullo modo in eo rerum numero contineri, quae substantiae non sunt t sed nec
substantiae, secundum eOS, supponitur Deus, licet ipse maxime -sit res per se

¹ Sic forsan tegendum. ln editis inexcusabili. - incorporeas. — ⁴1n editis substantia, atque animoe a
Gennadius, cap. x1. — ³Sic apud Gennadium. ln editis natura.

