354 PETRl ABAELARDI

num. Quia nec immerito factum est, ut propriis scilicet ille uteretur verbis,
quae humano tantum sensu probata sunt. » « Hospes meus. 2> Origenes : t< Vide· .
tur indicare de eo quod vir fuerit hospitaliS‚ qui non solum Paulum receperit,
sed et ecclesiae universae in domo sua conventiculum praebuit. Fertur traditione
majorum, quod iste Caius primus episcopus fuerit Thessalonicensis. » Ambro-
sius : « Hic est CaiuS, ut arbitror, ad quem scribit Joannes Apostolus exultans
in caritate ejuS‚ quam exhibebat, fratribus praebens sumptus illis necessariOS. n
Haymo : «Iste est Caius etiam captivus qui baptizatus est ab Apostolo, sicut
dicit in epistola ad Corinthios-¹ .- « Neminem vestrum baptizavi nisi Crispum et
Caium. » « Et universa Ecclesia.Salutat vos Erastus.» Ambrosius hic nominativum
pluralem intelligit, ac si diceretur: Salutant vos universae Ecclesiae. Sed melior
est, secundum Origenem, genitivus singularis, ut dictum est, ut videlicet ita
intelllgatur: Hospes meus, et hospes universae Ecclesiae. Cum enim jam superius
dixisset Apostolus ε ε( Salutant vos omnes Ecclesiae Christi, >³ quid opus erat ut
hoc repeteret: Salutant vos universae Ecclesiae? α Erastus arcarius civitatis. n
Origenes : « Puto esse Erastum quem dicit, quia remansit Corintho, arcarium
eum, id est dispensatorem illius civitatis, cujus conditor est Deus. n Secundum
Hieronymum, vocatur archarius civitatis, secundum hoc quod olim fuerat,
non modo. Haymo ε « Archarius, id est princeps vel dispensator qui praeerat
archae, ubi census ponebantur regis tributorum et vectigalium. >2 « Et Quartus
frater. » Proprium nomen est, sicut et Tertius. «Gratia Domini nostri. » Hie-
ronymus z «Haec est scriptio manus ejus in omnibus epistolis, ut in ea etiam
commemoret beneficia Christi.» Haymo ε « Gratia dicitur gratis data, et
nomine gratiae debemus intelligere quidquid boni gratis accipiunt electi a Deo,
ut videlicet spem, caritatem, remissionem peccatorum. 2>

« Ei autem qui potens est vos. υ Capitulum hoc Marcion, a quo scripturae
Evangelicae atque Apostolicae interpolatae sunt, de hac Epistola penitus abstulit.
Sed et ab eo loco ubi scriptum est, «Omne autem quod non est ex fide, pecca-
tum est, » usque ad finem cuncta dissecuit. In aliis vero exemplariis quae non
sunt a Marcione temerata, hoc ipsum capitulum vel diverse positum invenitur.
In nonnullis etiam codicibus post eum locum, « Omne autem quod non est ex
fide peccatum est, » statim habetur : « Ei autem qui potens est vos confirmare.»
Alii vero codices in fine id ubi nunc est positum continent. Consummata
salutatione eorum, terminat Epistolam suam in actione gratiarum, quasi de
expleto opere suo ei grates referens, qui hoc ei inspiravit. Ac si ita continuet ι
Vobis, inquam, sit gratia, sed ei qui potens est, etc. perpes sit gloria. Et no·-

¹ Corinth. 1, cap. 14.

