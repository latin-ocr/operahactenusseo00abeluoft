INTRODUCTIO AD THEOLOGIAM. 149

congruit bonitati ut nos velle vel poscere aliquid praecipiat, quod a rectissima
ordinatione sejunctum est , quod nequaquam decreverit esse faciendum? Nec id
utique sine causa. Non enim in his tantum quae fiunt, sed in his etiam quae fieri
non permittit , causa ei rationabilis non deest3 sed tam haec quam illa cur fieri vel
non fieri conveniat, nobis ignorantibus,- pensat, qui mala etiam ita bene ordinat ut
etiam bonum sit mala esse ‚ et quidquid evenit, bonum sit evenire; unde et mi-
rabile videtur cur aliqua ex his quae eveniunt ei displicere dicuntur3 aut quomodo
peccare probibeat, cum ipsa quoque peccata bonum sit esse, tanquam aliqua nolit
esse, quae tamen bonum est esse, atque adeo bonum, ut nonnulla etiam maxima
peccata ita evenire approbet et dicat² ε « Necesse est enim ut veniant scandala3 ve-
rumtamen vae illi per quem scandalum venit. >³ Quid est autem t « Vae illi, » nisi eum
ob hoc damnari, quod tamen per eum fieri oportebat? Ad quod eum faciendum
ipse quoque Dominus elegerat? Unde et ait² z « Numquid ego duodecim vos elegi ‚
et unus ex vobis diabolus est? n Ille profecto quem, ut ait AugustinuS‚ ad effun-
dendum sanguinem suum elegerat, ut tanto ejus malo in tanta hominum salute
uteretur. Quomodo autem eum ad hoc faciendum elegerit ‚ nisi hoc eum
facere convenerit? Ut videlicet per ejus traditionem Christus a Judaeis occide-
retur, et sic nos redimeret morte sua. Si enim bonum erat nos redimi morte
Christi, quomodo non bonum fuit eum mori vel occidi pro nostra redemptione?
Quomodo autem bonum fuit eum propter hoc occidi , nisi et bonum fuerit ab
aliquibus eum occidi, vel aliquos eum occidere, ut hoc videlicet inde contin-
geret? Si autem bonum suit, nonne et nobis >optandum fuit id fieri quod et
fieri oportebat, et nostrae salvationi maxime congruebat? Quomodo autem mors
Christi nobis optanda fuit, vel passio ejus desideranda , si ea sine peccato com-
mitti non potuit, cum innocens interficeretur ab impiis, nisi etiam bonum fuerit
tam innocentem ab impiis occidi? Denique , quomodo etiam ipse voluerit, sicut
scriptum est⁸ : « Oblatus est quia ipse voluit; » et‘: « Nemo tollit animam meama
me, sed ego pono eam, ι) nisi et hocin eum fieri bonum esset? Quod tamen nequa-
quam sine peccato perpetrari constat ; ut sic quoque in eum peccari bonum esset,
quamvis ipsum peccatum nullatenus esse bonum potest.
(Explicit juxta exemplar. )

'Matth., cap. 18, v. 7. -— ² Joan., cap. vi, v. 71. —³ lsai„ cap. uu, v. τ. -- ⁴ Joau„ cap. x, v. 18.

--——-—-—-

