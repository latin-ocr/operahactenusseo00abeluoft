654 PETRI ABAELARDI

populos, quos dominus Deus tuus daturus est tibi. » Et rursum¹ : « Dabit plu·
viam terrae nostrae temporaneam et serotinam, ut colligatis frumenta, vinum et
oleum, fenum ex agris, ad pascenda jumenta, et ut ipsi comedatis et saturemini.
V enientque² super te universae benedictiones istae, et apprehendent te, si tantum
praecepta ejus audieris. Benedictus tu in civitate et benedictus in agro. Bene-
dictus sructus ventris tui et fructus terrae tuae, fructusque jumentorum tuorum,
greges armentorum tuorum, et caulae ovium tuarum. Benedicta horrea tua et
benedictae reliquiae. Benedictus eris ingrediens et egrediens. Benedicet cunctis
operibus manuum tuarum et fenerabis gentibus multis et ipse a nullo fenus
accipies. » Ecce in remuneratione implendae legis sicut hominibus ita et fructui
jumentorum tuorum, gregi armentorum tuorum, et caulis ovium benedictio
promittitur, et nulla spiritualis benedictionis animae fit- mentio, nec quicquam
quod ad salutem animae vel damnationem attinet, obedientibus vel transgre-
dientibus promittitur, sed sola commoda vel incommoda terrena memorantur,
his quae maxima sunt, omnino praetermissis. Quaero etiam, si nunc quoque
post legem nobis datam, sicut et antea, lex naturalis ad salutem aliquibus suffi-
, cere possit, absque videlicet exterioribus illis et propr-iis legis operibus. Quod
quia nulla ratione negare potestis ‚ cum legem hanc constet tantum vobis esse
datam, non aliis populis⁷ nec circumcisiones nisi Abrahae et semini ejus esse
injunctas. Ad cujus quidem semen soli pertinent illi, qui de Isaac nascuntur,
Domino ad ipsum dicente⁸ : « Quia in Isaac vocabitur tibi semen. ›> Qui etiam
postea quam circumcisionis pactum instituisset inferius adjecit* ε « Pactum vero
meum statuam ad Isaac. >› Job quoque gentilem, quem post Abraham sine lege-
exstitisse non dubitatis, in tantum Dominus commendavit, ut diceret⁵ : ι( Quod
non sit ei similis in terra, homo simplex et rectus ac timens Deum et recedens
a malo. » Qui per semet ipsum suam nobis exponens justitiam quam imitemur,
nihil de illis legis operibus commemorat, sed tantum legis naturalis opera, quae
unicuique ipsa ratio naturalis persuadet. u Si ambulavi, 2» inquit⁶‚ « in vanitate, aut

festinavit in dolo pes meus, si negavi quod volebant pauperibus et oculos viduae
exspectare feci , etc.‚ >³ quae ipse nobis gentilibus tam verbis quam exemplis

tanquam legem instituit. Quod si haec vel ante legem vel etiam nunc aliquibus
ad salutem sufficiant, quid necesse fuit jugum legis addere, et multiplicatis
praeceptis transgressiones augere? Ubi enim non est lex, nec ejus praevaricatio
accidere potest. Quomodo peculiarem populum lege data constituit, et qua ra-
tione Israel primogenitum suum nominat, quem tanta sarcina sine causa gravat?

¹ Dent„ cap. xi, v. 14 et sqq. —²Ibid., cap. xxvm, v. 2 et sqq. —- ² Genes„ cap. xxi, v. 12. — ⁴ Germ„ cap. ΠΗ,
v. 21. — ⁵ Iob„ cap. 1, v. 8. - ⁶ Job.⁷ cap. xxxi, v. 5 et 16.

