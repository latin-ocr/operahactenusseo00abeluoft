THEOLOGlA CHRlSTlANA. 375

'arguendus sit, aut' convincendus, et ille nimia confusione conteratur, qui per
eadem vincitur, per quae vincere nitebatur.

Philosophos autem unum tantummodo Deum cognoscere, unus ex ipsis
Tullius iu primo Rhetoricoram perhibet dicens x (ι Eos qui philosophiae dant
operam non arbitrari Deos esse,» ac si aperte dicat : immo Deum unum, non
deos plures. De quibus etiam Apostolus, teste Augustino, cum Atheniensibus
loquens rem magnam dixisset, et quae‘a paucis posset intelligi, quod in illo sci·
licet « vivimus, movemur et sumus, υ adjecit, «sicut et vestri quidam dixerunt¹.»
De talibus rursum idem Apostolus ad Romanos scribit’ z « Quod notum est Dei,
manifestum est illis :Deus enim illis manifestavit : invisibilia enim ipsius a
creatura mundi per ea quae facta sunt intellecta conspiciuntur, sempiterna
quoque virtus ejus et divinitas : ita ut sint inexcusabileS‚ quia cum cognovis-
sent Deum, non sicut Deum glorificaverunt, aut gratias egerunt3 sed evanuerunt
in' cogitationibus suis.» Nec mirum cum et Salomonis illa sapientia per concu-
piscentiam carnalesque voluptates devicta, idolatriae consenserit, divino cultu,
quem in suis et docebat et praedicabat, derelicto. Ad quem etiam cultum Dei
magnificandum, ipse jussu Dei templum aedificavit, a quo paterejus justus
inhibitus fuit. Deus autem reprobis etiam et infidelibus nonnumquam maxima
dona distribuit, quae aliorum doctrinae vel usui necessaria fore videt, necnon et
per reprobos multa miracula operatur, de quibus in Evangelio Veritas³, «Multi
dicent mihi in illa die: Domine, Domine, nonne in nomine tuo prophetavimus
et in nomine tuo daemonia ejecimus, et in nomine tuo virtutes multas fecimus?
Et tunc confitebor illis, quia non novi vos. Discedite a me qui operamini iniqui·
tatem. υ Cum autem per reprobos Deus aut miracula ostendit, aut prophetias
loquitur, aut quaelibet magna operatur, non ad utilitatem ipsorum agitur,
quibus utitur tamquam instrumentis; sed potius aliorum, quos instruere per
istos intendat, qui et per indignos ministros gratiae suae dona non deserens
quotidie sacramenta Ecclesiae ad invocationem sui nominis specialiter conficit
i'n- salutem credentium. Bene autem et per indignos seu infideles maxima Deus
operatur, qui verbis asini prophetam docuit⁴, ne si per magnos tantum'magna'
operaretur, virtutibus meritisque hominis magis quam divinae gratiae haec tri·
buercntur.

Primus autem nunc ille antiquissimus philosophorum et magni nominis

occurrat Mercurius, quem praecellentia sua Deum quoque appellaverunt ε cujus
quidem testimonium de generatione Verbi Augustinus Contra quinque haereses

¹ Act. Apost... cap. xvu, v. 28. -2Rom., cap. ι, v. 19. —³Mauh., cap. vu, v. 22.'—⁴Num.,eap. xxti, v. 28.Sc;ip
tura ariolum vocat, non prophetam.

