480 PETRI ABAELARDI

septimo de Trim'tate libro cap. 1v et v his quidem verbis de Deo disputans :
«Si hoc est Deo esse quod subsistere, ita non erunt dicendae tres substantiae, ut
non dicuntur tres essentiae ε quemadmodum quia hoc est Deo esse quod sapere,
sicut non tres essentias, ita nec tres sapientias dicimus. Sic enim quia hoc illi
est Deum esse quod est esse, tam tres essentias quam tres Deos dici fas non est.
Si autem aliud est Deo esse, aliud'subsisterffi sicut aliud est Deo esse, aliud
Patrem esse vel Dominum esse; quod enim est, ad se dicitur, Pater autem ad
Filium, et Domitius ad servientem creaturam dicitur: relative ergo subsistit, sicut
relative gignit, et relative dominatur. Ita jam substantia non erit substantia, quia
relativum erit. Sicut enim ab eo quod est esse appellatur essentia, ita ab eo quod
est subsistere substantiam dicimus. Absurdum est autem ut substantia relative
dicatur. Omnis enim res ad seipsam subsistit3 quanto magis Deus, si tamen
dignum est ut Deus dicatur subsistere? De his enim rebus recte intelligitur, in
quibus subjectis sunt ea quae in aliquo esse subjecto esse dicuntur, sicut color
in corpore.» ltem ε « Res ergo mutabiles neque simplices proprie dicuntur
substantiae. ε( Item ; «Nefas cst autem dicere ut subsistat· et subsit Deus bonitati
suae, atque illa bonitas non substantia sit, vel potius essentia, neque ipse Deus
sit bonitas sua, sed in illo sit tanquam in subjecto. Unde manifestum est Deum
abusive substantiam vocari, ut nomine usitatiore intelligatur essentia, quod
vere ac proprie dicitur, ita ut fortasse Deum solum dici oporteat essentiam. Est
enim vere solus, quia incommutabilis est, idque nomen suum Moysi enun-
tiavit, cum ait¹ ε «Ego sum qui sum; et dices ad eos ε Qui est misit me ad vos.»
Sed tamen sive essentia dicatur quod proprie dicitur, sive substantia, quod
abusive, utrumque ad se dicitur non relative. Unde hoc est Deo esse quod sub·
sistere; et ideo si una essentia Trinitas, una etiam substantia‘*. n Ex his itaque
liquidum est, nec etiam juxta Augustinum Deum proprie dici substantiam, sicut
nec juxta philosophos ullo modo, cum videlicet aliquid in eo non sit ut in
subjecto, hoc est ut accidens, sicut supra satis disseruimus. Cum igitur Deus
nec juxta Augustinum proprie dicatur substantia, nec ullo modo juxta philo-
sophos, qui· tamen omnem rem aut substantiae aut alicui aliorum praedicamen-
torum applicant ; patet profecto a tractatu Peripateticorum illam summam

⁸ In illud Job² z « Ipse enim solus est, et nemo avertere potest cogitationes ejus. 2·
Gregorius : u Aliud est esse, aliud principaliter esse, aliud mutabiliter esse, aliud immuta-
biliter esse. Sunt enim haec omnia, sed principaliter non sunt : quia in semetipsis minime
subsistunt, et nisi gubernantis manu teneantur, esse nequaquam possunt. Unde etiam ad
Moysen dicitur³ : «Ego sum qui sum. Sic dices filiis Israel, Quis est misit me ad vos, υ

‚¹ Eoeod., cap. ιιι, v. 14. — ² lob, cap. xxm, v. 13. ·- ³ Eoeod. , cap. 111, ν. 14.

