IN EPISTOLAM AD ROMANOS. 307

tales antea omnes sancti suerunt Apostoli3 unde tam facile vocantem Christum
sequerentur, sive antea divinitus inspirati, sive testimonio Joannis edocti. Quorum
unus Andreas, discipulus Joannis, Simoni fratri dixit¹ : «Invenimus Messiam. »
Et Philippus NathanaeP: κ Quem scripsit Moyses et Prophetae in lege invenimus
Jesum. » Ex quibus quidem verbis ostenditur eos exlege et Prophetis instructos
Christum expectavisse, sed nondum praefinitum tempus nec determinatam
personam cognoscere. Ad quod quidem cognoscendum, sive etiam aliis mani-
festandum, divina eos gratia assumpsit, et eis assumptis de massa praecedentium
fidelium, et tam facile ad unius jussionis vocem Christum secutis, omnibus sancta ³
quasi delibatio facta est, in qua possit ostendi cujus fidei massa illa extiterit.
Unde ipsi quasi reliquiae sunt assumpti ad hoc quod fide tenuerant, visibiliter
vel reipsa exhibendum. Continuatio. Et quomodo, inquit Apostolus, ex tam
nequam populo et tam rebelli semper possunt aliqui assumi? Bene, inquit
Apostolus, et secundum suae originis naturam facilius quam ex Gentibus, quia
massam oportet ibi sanctam fuisse , unde delibatio facta est. Quia qualis
delibatio, talis massa t et e converso, sicut mox adjungit ε « Et si radix sancta ,
et rami. 2> Radicem quippe massam illam fidelium praecedentium dicit,
ramos modo credentes dicit eos qui inde assumpti sunt. « Quod si quidam ex
ramis, » id est aliqui de massa illa fidelium, quod antea recte crediderant
adhuc futurum expectantes, «fracti sunt, >³ id est statum pristinum fidei, quem
habebant, amiserunt; « tu autem » Gentilis scilicet, «cum oleaster esses, » id
est sterilis naturaliter et silvestris, «insertus es in illis, » id est aliena operatione
loco illorum substitutus, a et socius radicis » olivae frugiferae factus per fidem ‚
et pinguedinis per caritatem. Pinguedo enim calidae naturae est, >et ideo caritatis
ignem significat, et fides radix est et fundamentum caritatis. « Noli gloriari
adversus ramos, » id est eis insultare de suae fractionis detrimento, et de suo
superbire statu, id scilicet meritis vel virtuti tuae tribuens. « Quod si gloriaris, »
scias quod «non tu radicem portas, » id est a radice eorum processit ad te
quod habes, non a te ad radicem, quia populus Judaeorum fidelis asina est
mater pulli, id est pariens in fide gentilem populum.

« Dices ergo. » Quia videlicet contra radicem non potes gloriari, vis te saltem
ramis illis praeferre, in hoc quod (ι fracti sunt » illi, ut tu inseraris, id est fracti sunt
illi, et stas iterum tu insertus '⁰ loco eorum. Bene quidem dicit Apostolus, id est
verum est quod dicis, sed non ideo potes gloriari, quia non sunt illi fracti
propter bonum tuum quod ante haberes, unde te Deus eligeret inserendum,

¹ Joan„ cap. t, v.. 41. — ² Ibat, v. 45. — ³ Δηὼ. suis pro sancta. - ⁴ Stc locus restitut posse videtur. Amb. Et
iterum situ inserti.

