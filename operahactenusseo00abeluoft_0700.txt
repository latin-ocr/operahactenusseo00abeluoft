590 PETR! ABAELARm

ciant. Positivae autem justitiae illud est, quod ab homiuibus institutum ad uti-
litatem scilicet vel honestatem tutius muniendam vel amplificandam, aut sola

consuetudine aut scripti nititur auctoritate, utpote poenae vindictarum vel in ·

examinandis accusationibus sententiae judiciorum, cum apud alios ritus sit
duellorum vel igniti ferri, apud alios autem omnis controversiae finis sit juramen-
tum, et testibus omnis discussio circumferatur. Unde fit, ut cum quibuscunque
vivendum est, nobis eorum quoque instituta, quae diximus, sicut et naturalia
jura teneamus. lpsae quoque leges quas divi-nas dicitis, vetus scilicet ac novum
testamentum, quaedam naturalia tradunt praecepta quae moralia dicitis , ut dili-
gere Deum vel proximum, non adulterari, non furari, non homicidam fieri5,
quaedam vero quasi positivae justitiae sunt, quae quibusdam ex tempore sunt
accommodata, ut circumcisio Judaeis et baptismus vobis et pleraque alia quo-
rum figuralia vocatis praecepta. Romani quoque pontifices vel synodales con-
ventus, quotidie nova condunt decreta, vel dispensationes aliquas indulgent,
quibus licita prius jam illicita, vel e converso fieri autumatis, quasi in eorum
potestate Deus posuerit vel permissionibus, ut bona vel mala esse faciant,
quae prius non erant et legi nostrae possit eorum auctoritas praejudicare. vSu-
perest autem nunc, ut post considerationem justitiae, ad reliquas duas virtutis
species stilum convertamus. ’

De partibus fortitudinis.

Fortitudo itaque nobis duabus partibus videtur comprehendi, magnanimitate
scilicet et tolerantia.

Quid magnanimitas.

Magnanimitas vero est, qua cum rationabilis substantiae causa quaelibet ardua

aggredi sumus parati. Tolerantia autem est, qua in hujus propositi incepto»
constanter perseveramus.

De partibus temperantiae.

Temperantiae vero quantum mihi videtur, nec vos· improbare arbitror, partes
hae sunt, humilitas, frugalitas, mansuetudo, castitas, sobrietas.

Quid humilitas.

Humilitas est per quam ab appetitu inanis gloriae ita nos temperamus, ut non
supra quam sumus, videri appetamus

Quid frugalitas.

Frugalitas vero est superfluae profusionis frenum, per quam videlicet supra

quam necessarium est possidere respuimus. Sic et mansuetudo frenum est irae,
et castitas luxuum, et sobrietas gulae.

