258 PETRI ABAELARDI

summatio legis, cum videlicet sine ipso in lege promisso lex adimpleri nullatenus
valeret. Sed et si diligenter verba legis scrutemur, nusquam lex nomen proximi
nisi ad homines ejus populi, id est Judaici extendit, nec usquam apud nos in
tota lege Moysi scriptum repetitur κ diliges proximum, 2) sed (ι diliges amicum
tuum. » Quod quidem et Dominus ipse diligenter attendens, cum ei mandata
legis dives interrogatus recitaret, et diceret z «Diliges proximum tuum sieut
teipsum, » proximum pro amieo vel benefactore poni ex adjuncta parabola
patenter insinuavit : ostendens ex ipso divitis judicio eum tantum qui misericor-
diam impenderat illi qui inciderat in latrones, proximum ejus exstitisse. Ac per
hoc manifestum est, cum dilectio proximi ad amicum tantum secundum litteram
legis accommodetur, nequaquam praeceptum dilectionis, quod in lege est, per-
fectum esse sicut est Evangelii, in quo praecipimur et inimicos diligere, atque eis
quoque benefacere, ut simus perfecti sicut Pater coelestis, qui solem suum facit
oriri super bonos et malos. Quod quidem ipse Apostolus attendens, non ait ;
«Qui diligit proximum, » justitiam vel Evangelium adimplet ε sed, «legem
adimplet.» .

At vero rursus gravem quaestionis nodum incurrimus, quod diviti interrogante
quid faciendo vitam aeternam possideret, et ab ipso postea recitatis duobus de
dilectione Dei et proximi mandatiS‚ respondit ei dicens : « Hoc fac, et vives , ι)
praesertim cum ipse alibi dican: ι( Si enim diligitis eos qui vos diligunt, quam
mercedem habebitis? >› Sed profecto nemo melius proximus vel amicus intelli·
gendus erat, quam is quem desig-nabat Samaritanus ifle, qui misericordiam
vulnerato impenderat, id est Christus qui profecto proximus erat Judaeis tam
cognatione quam verae caritatis affectu, vel beneficiis innumeriS, sive scilicet
praedicando, sive miracula faciendo. Si ergo dives ille omnem tunc proximum
sive amicum diligeret, utique per Christum3 et sic ei et „praeceptis ejus cohae-
rendo vitam utique meretur aeternam. Nec tamen ideo praeceptum de dilectione
proximi et amici vel benefactoris, quod lex dede-rat, perfectum exstiterat, cum
nequaquam omnem hominem comprehenderet, tam amicum scilicet quam
inimicum, licet etiam in tempore Christi videretur, immo per ipsum Christum
qui jam advenerat, et proximus, ut dictum est, factus fuerat. Perfectionem
autem tunc haberet mandatum sive lex, si ex se ita sufficeret, ut nihil unquam
ad integritatem justitiae deesset obedientibus sibi, nec opus esset aliud adjungi.
Quod nequaquam verum est, cum ante adventum Christi, illorum qui tunc erant
proximorum et amicorum dilectio imperfecta esset, nec usque ad inimicos
extenderetur, sicut postea per Christum extensa est. Quod vero supra diximus

¹Matth.‚ cap. v, v. 46.

