ΙΝ EPISTOLAM AD ROMANOS. 291

sit huJus contumeliae causa ex qualitate materiae quae est eadem. α Figulus luti, n
id est formator humidae et mollis terrae, non creator ipsius materia». Ex quo qui-
dem apparet eum minus juris habere in* opere suo quam Deus habeat in suo,
quinon solum formator, sed etiam materiae creator est. Quidquid ad proposita
homo iste respondeat, quasi cornuto vulneratur stilo. Si enim respondeat quia
non babet figulus hanc potestatem, penitus officium damnat figulorum, et utili-
tatem publicam, et commune commodum atque necessarium impudenter accu-
sat. Sin autem quod manifestum est eligat, ut videlicet sine injuria aliqua quam
vasis contumeliose inferat, ea faciat talia, liquet similiter, immo multo magis Deo
licere quocunque modo voluerit creaturam suam tractare atque disponere, qui
obnoxius nullo tenetur debito, antequam quidquam illa promereatur. Alioquin
universa animalia ad laborem creata recte adversus eum murmurare et conqueri
possent, quare ipsa scilicet tantum ad laborem et ad servitium hominum condi·-
derit, cum hujusmodi afflictionem, quae usque ad mortem perseverat, ipsa non
meruerint. Quod si ad glorificationem sui, vel ad aliquam utilitatem hominum,
hoc est ad laborem creata esse recte conceduntur, eadem profecto ratione con-
cedendum est quibusdam merito Deum gratiam suam subtraxisse, nec eos ab
iniquitate liberasse, cum nulla sit iniquitas qua Deus optime non utatur, et nihil
accidere sine causa permittat, ipso etiam secularis sapientiae judicio. Unde et
Plato in T imaeo suo ε α Nihil fit, inquit, cujus ortum non legitima causa, et ratio
praecedat. » Quis enim fidelium nesciat quam optime usus sit summa illa impietate
Judae, cujus execrabili proditione totius humani generis redemptionem est ope-
ratus? Multo profecto utilius est operatus in nequitia J udae quam in justitia Petri,
et hujus opere malo quam illius bono longe melius usus est, non, inquam,
quantum ad sudam pertinet, sed ad communem omnium utilitatem, quae fami-—
liari semper est praeponenda. Praedicatione quidem Petri et exemplo vitae aliqui
conversi sunt et salvati, sed illa Judae traditio in salutem omnium conversa est,
quae a Patre quoque et Filio pariter facta est, sed intentione diversa. Ita etiam
quantaecumque fiant malitiae, divina dispositione optime ordinantur, et in omni-
bus quae facit vel facere permittit, causas ipse novit, licet occultas nobis et in-
investigabiles, quia sic scilicet eum facere vel permittere conveniat. Alioquin
quaedam irrationabiliter faceret vel permitteret.

Recte autem quaerendum arbitror, etsi injuriae Deus argui non possit, quod
aliquibus gratiam suam dare nolit ε quomodo tamen iniquis hominibus quibus
ipse gratiam dare noluit ut salvarentur, imputandum sit quod damnantur, ut
videlicet sua culpa damnari dicantur. Aut si nulla eorum culpa est, quo merito
suo ipsi damnari dicantur a Deo, qui unicuique reddit secundum opera ejus?
Sed quae rursus culpa est hominis, si non salvetur, cui Deus gratiam per quani

