THEOLOGIA CHRlSTlANA. 551

recipit, utique et eum cujus est Filius, esse non dubitat, hoc est Patrem. Spi-
ritum quoque simili ratione eos credere convincemus, si eis quid in hoc no-
mine intelligamus exposuerimus, ipsam scilicet divinae gratiae Bonitatem. Hinc
autem facile occasionem sumi arbitror convertendi ad fidem nostram quoslibet
alienos, si hujusmodi inductionibus eos jam communem nobiscum fidei sensum
habere convicerimus ε quam licet ore non profiteantur sicut nos propter
ignoratam scilicet verborum nostrorum significationem, corde tamen eam jam
tenent, sicut scriptum est¹, (ι Corde creditur ad justitiam. »

Haec nos de altissima et incomprehensibili philosophia divinitatis coacti fre-
quenter et provocati ab importunitate infidelium scribere ausi sumus, nihil
asserentes de eis quae dicimus, nec veritatem docere intendentes, quam neque
nos posse scire profitemur. Sed neque hi qui fidem nostram impugnare glo·-
riantur, veritatem quaerunt, sed pugnam. Quibus si resistere possumus lacessiti,
satis esse debet quod nos defendimus. Hi vero qui impetunt, nisi vicerint, a
proposito cadunt atque deficiunt. Et quoniam philosophicis maxime rationibus
nos aggrediuntur, et nos eas praecipue prosecuti sumus, quas credo ad plenum
nemo intelligere valet, nisi qui philosophicis et maxime dialecticis studiis invi·
gilaverit. Necesse autem erat, ut adversariis nostris ex his quoque quae recipiunt
resisteremus, cum nemo nisi ex his quae concesserit arguendus sit aut refellendus,
ut illud Veritatis judicium impleatur, quo dicitur² τ «Ex ore tuo te judico, serve
nequam. »

¹ Rom, cap. x, v. x. — ² Luc„ cap. xix, v. 22.

