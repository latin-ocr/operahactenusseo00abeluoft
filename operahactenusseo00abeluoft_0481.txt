THEOLOGIA efflusTlANA . 471

terea philosophi accidentia determinant esse posterioris generis et adventitia».
naturae. Unde et PorphyriuS‚ proprium quoque ipsum, quod in natura speciei
insitum esse videtur, posterius specie naturaliter esse confirmat, eo scilicet quod
substantiam speciei minime conficiat, sicut substantiales, id est specificae diffe-
rentiae. Ait enim ε «Species ante subsistit, quam proprium3 proprium vero
postea fit in specie. Oportet enim hominem esse, ut sit risibile. » Qui etiam
cum accidens generaliter definiret dicens : «Accidens est quod adest et abest
praeter sthecti corruptionem, » patenter docuit omne accidens subjecto tam
adesse quam abesse posse praeter corruptionem ipsius subjecti. At vero quo-
* modo Sapientiam Dei in ipso, vel posterioris generis, vel adventitiae naturae di-
cemus esse, aut eam ei praeter corruptionem posse abesse, cum nullo penitus
modo ei possit abesse? Omnino enim Deum necesse est esse sapientem, nec ullo
modo aut non esse potest, aut non esse sapiens, aut aliquam suscipere cor?
ruptionem, ut ei aliquid accidere possit. Quippe cum definitur accidens quod
adest et abest praeter subjecti corruptionem, patenter innuitur accidens non
inesse nisi corruptibili rei, quaeque videlicet possit non esse, aut corrumpi3 ut
tale sit, ac si ita dicatur ε Accidens est forma corruptibilis rei, sine qua illa res
et esse et non esse potest praeter corruptionem, id est egressum a substantia,
quam per illam formam incurrat. Tale quippe est quod ait, praeter corruptionem
subjecti, ac si apertius dicat, quod eam corruptionem quam¹ pati potest sub-
jectum, nullam per adventum vel recessum hujusmodi formae incurrit. De quo
alibi plenius nobis disserendum fuit. Non itaque sapientia in Deo vel substan-
tialis ei forma vel accidentalis, imo sapientia ejus ipse Deus est. Idem de
potentia ejus sentiendum est, et de caeteris quae ex nominum affinitate forma:
esse videntur in Deo quoque sicut in creaturis. His itaque rationibus patet
divinam substantiam omnino individuam, omnino informem perseverare, atque
ideo eam recte perfectum bonum dici, et nulla alia re indigens, sed a seipso
habens, non aliunde quod habet accipiens. Creaturae autem quantumlibet bonae,
adjunctione egent alterius, ex qua quidem indigentia imperfectionem suam pro·
fitentur. Virtutes quippe quae animam bonam faciunt, subJecto indigent quo
sustententur3 quia pietas esse non poterit, si non habeat fundamentum in quo
sit. lpsa autem anima ut bona sit, virtutum indiget ornamentis. De hac etiam
informitate ac sinceritate seu simplicitate divinae substantiae Boetius in eo quem
de Trim'tate composuisse libro dicitur, ait x « Quod non est hoc atque hoc, sed
tantum est hoc, illud vere est, id quod est, et hoc fortissimum quod nullo
nititur. Quocirca hoc est vere unum in quo nullus numerus, nullum in eo aliud

⁸ Sic forsan legendum. ln edttts earum corruptionem quas.

