ETHlCA SEU LlBER DlC'l'US : SClTO TElPSUM. 627

patientiae et longanimitatis contemnis? Ignoras quoniam benignitas Dei ad poe-
nitentiam te adducit? » Quibus videlicet verbis quae sit poenitentia salubris, et ex
amore Dei potius quam ex timore proveniens, manifeste declarat, ut videlicet
doleamus Deum offendisse vel contempsisse, quia est bonus magis quam quia
justus est. Quo enim diutius eum contemnimus, quia statim eum contemptum
suum Judieare non credimus3 sicut e contrario Principes seculi faciunt, qui cum
offenduntur nesciunt parcere, nec suarum injuriarum ultionem differre3 eo justius
graviorem infert sui contemptus poenam; et tanto districtior est in ultione,
quanto patientior fuit in expectatione. Quod subsequenter praedictus Apostolus
ostendit dicens¹: « Secundum duritiam autem tuam , et cor impoenitens thesau-
rizas tibi iram in die irae. υ Tune quidem irae, modo mansuetudinis3 quia , tunc
vindictae, modo patientiae. Ibi justitia exigente, tanto gravius sui contemptum
ulciscetur, quanto minus contemni debuit, et diutius toleravit. Timemus ho·
mines offendere, et quorum offensam timore non effugimus, verecundia vitamus.
Latebras quaerimus, cum fornicamur, ne ab hominibus videamur, nec unius
hominis aspectum tunc sustinere possumus. Scimus Deum praesentem esse,
quem nihil potest latere3 videri ab ipso et tota curia Coeli in hujus actione tur·
pitudinis non erubescimuS, qui ad unius homunculi aspectum consunderemur 1
Ante judicem terrenum praesumere aliquid maxime timemus, a quo nos judi-
candos scimus temporali tantum poena, non aeterna. Multa nos facere vel tole·
rare carnalis affectus cogit, pauca spiritualis. Utinam tanta propter Deum, cui
omnia debemus, quanta propter uxorem vel filios, vel quamcumque meretricem
facimus vel toleramus!

Qua obsecro poena haec injuria est judicanda ut meretricem quoque ipsi
praeponamus? Conqueritur ipse per prophetam quod uec ei amor tanquam
Patri, nec timor exhiheatur tanquam Domino. « Filius, inquit’, honorat patrem,
et servus dominum suum timet 3 si ego Pater, ubi honor meus? Et si ego Dominus,
ubi timor meusP» Conqueritur sibi patrem vel dominum praeferri. Attende igitur,
quantum indignetur meretricem quoque sibi anteferri, et de summa suae boni-
tatis patientia, unde plus debuit amari, magis contemni. Quam quidem boni-
tatem et patientiae longanimitatem hi qui salubriter poenitent, adtendentes non
tam timore poenarum quam ipsius amore ad compunctionem moventur; juxta
praedictam Apostoli exhortationem, ubi salubrem poenitentiam diligenter de-
scripsit3 cum e contrario dixit: « an divitias bonitatis ejus, » hoc est, divitem et
copiosam bonitatem, sive abundantem benignitatem longanimis patientiae, qua
tamdiu te tolerat, « contemnis, >2 quia videlicet non cito punit, « ignorans, » hoc

¹Rom.‚ cap. n, v, 5. —-— ² Malacli., cap. ι, v: 6.

