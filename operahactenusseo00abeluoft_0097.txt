INTRODUCTlO AD THEOLOGlAM. 87

loquitur,›« qui est misit me ad VOS. » Et alibi¹ : « Ego sum Deus et non mu-
tor, » ipsos Philosophus consulat qui Scripturarum sacrarum documentis con—
tentus non est. Unde Macrobius, cum juxta Plotinum quatuor virtutes Deo assi—
gnaret¹: « Fortitudo, inquit, illi est,· ‚quod semper idem est, nec aliquando
mutatur, » hoc est quod supra memoratus doctor, et maximus Latinorum pbi—
losophorum Boethius , in lib. ΙΙΙ de Consolatione Philosophiae astruit his verbis :

Oqui perpetua mundum ratione gubernas,

Terrarum coelique sator, que tempus ab aevo
Ire jubes, stabilisque manens, das cuncta moveri.

Omne quippe quod variatur, sive per alterationem ‚ et quamlibet rei mutatio-
nem motum esse constat. Quam quidem incommutabilitatem Dei, immortalita—
tem ipsius appellamus. Unde Augustinus de Natura summi boni⁸z «Vera, inquit,
immortalitas ‚ hoc est summa illa incommutabilitas quam Deus habet solus ‚ qui
mutari omnino non potest. » ldem supra‘: « Naturae corruptibiles jam non incom-
mutabiles sunt, quia nil est unde factae sunt. Omnis enim mutatio facit non esse
quod erat; vere ergo ille estqui incommutabilis est. » Cum sit itaque tanta divinae
substantiae unitas, simplicitas, puritas, atque identitas, ut in ea videlicet nulla
sit partium aut. accidentium seu‘ quarumlibet formarum diversitas, nulla unquam
variatio, quomodo tres personae in ea assignari, sive intelligi queant? Cum nulla
ibi sit rerum multitudo , ubi tantum est una atque individua penitus substantia,
nullus ibi rerum numerus, ut vel' tria vel multa dicere possimus, sed eadem
penitus substantia simplex omnino atque individua sit, singulae personae sive
omnes simul, hoc est unaquaeque trium personarum, sive ipsa, ut dictum est,
Trinitas. Quippe ubi nulla est multitudo rerum, imo penitus nulla multitudo ,
nullapluralitas, nulla diversitas, quomodo multitudo personarum, aut ulla
earum diversitas erit? Qua ratione altera persona ab altera diversa est, sive
etiam ab ipsa Trinitate‚ eum eadem penitus, ut dictum est, trium personarum
substantia sit, nec ulla abinvicem vel essentiae diversitate vel aceidenfium, sive
formarum proprietate disjunctae sunt? Difficile fortasser imo impossibile est
homini hoe disserere, et ei maxime qui in omnibus quae astruit per humanas
rationes satisfacere contendit, et cum de re aliqua singulariter quidquam discutit,
quod ad ejus proprietatem pertinet, aliarum id rerum multitudine nititur confir-

mare, cum videlicet unaquaeque res proprium quiddam habeat, per quod a
ceteris omnibus differt, nec facile sit dissimilitudinem incaeteris assignare.

¹¹Malac„ cap. in, v. 6. — ² ln Somn. Scip„ tib. 1, cap. νιιι. - ³Opp., t. Vlll. - ⁴ 1bid.,cap. xix. 0pp.‚ t. Vl 1,
co . 505.

