622 PETRI ABAELARDI

quia timor poenam habet, quam perfecta charitas foras mittit, et quaecumque
timore aguntur, plus opere laborant, quam quos charitas spontaneos facit.
Unde laborantes et oneratos ad suave jugum et onus leve sumendum Dominus
exhortatur, ut videlicet de servitute legis, qua premebantur, ad libertatem tran-
seant Evangelii3 et qui a timore inceperant, charitate consummantur, quae sine
difficultate omnia suffert, omnia sustinet ε nihil quippe amanti difficile, maxime
eum non carnalis sed spiritualis amor Dei tanto est fortior quanto verior. Quis¹
etiam nesciat difficilius nobis provideri a pulice quam ab hoste3 vel ab offen-
diculo parvi lapidis quam magni? Sed numquid ideo id cavere quod difficilius
est melius aut salubrius, judicamus? Non utique. Quare? Quia quod difficilius
est cavere minus potest nocere. Sic ergo, etsi ponamus difficilius a venialibus pec-
catis quam a criminalibus providere, plus tamen haec vitari quam illa¹ quae peri-
culosiora sunt, convenit, et quae majorem merentur poenam, et quibus amplius
offendi credimus Deum, et magis ei ea displicere. Quo enim amplius ipsi per
amorem inhaeremus, eo sollicitius cavere debemus quibus magis offenditur, et
quae ipse magis improbat. Qui enim vere aliquem diligit, non tam damnum
suum, quam offensam amici, vel contemptum cavere satagit; juxta illud Apo-
stoli ² : (ι Charitas non quaerit quae sua sunt; ‚2 et rursum’ z « Nemo quod suum
est quaerat, sed quod alterius. η Si ergo non tam pro nostro damno, quam pro
Dei offensa debemus cavere peccata, profecto plus ea cavenda sunt, in quibus

magis offenditur. Quod si illam quoque poeticam attendamus sententiam de
morum scilicet honestate t

Oderunt peccare boni virtutis amore‘,

tanto majori odio quaelibet sunt habenda quanto turpiora in se censentur, et
ab honestate virtutis amplius recedunt, et naturaliter quoslibet magis offendunt.

Denique, ut singula sibi conferendo diligentius peccata dijudicemus, com—
paremus venialia criminalibus, ut pote superfluam comestionem perjurio et
adulterio; et quaeramus in transgressione cujus magis peccetur, vel amplius
Deus contemnatur atque offendatur. Nescio, fortassis respondebis3 cum non
nulli philosophorum omnia peccata paria censuerunt. At si hanc philosophiam ‚
imo manifestam stultitiam sequi velis, aeque bonum a criminalibus et venialibus
abstinere peccatis3 quia aeque malum est haec et illa committere ε cur ergo
abstinere a venialibus praeferre quis audeat abstinentiae criminalium? Quod si
quis forte requirat, unde conficere possimus, Deo magis displicere transgres-

¹ Pezius hoc vitari quam quae periculosiora, male, ut conjicimus. — ² Corinth. 1, cap. xlm v. 5. — ³ Corinth. l ,
cap. x, v. 24. — ⁴ Horat. ‚ Epist„ ¹,xv1, v. 52.

