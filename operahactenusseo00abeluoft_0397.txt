THEOLOGIA CHRISTIANA. 387

sicut et prophetis familiarissimum est, ut videlicet cum ad arcana prophetiae
pervenerint, nihil vulgaribus verbis efferant, sed comparationibus similitu·
dinum lectorem magis alliciant. Quae enim quasi fabulosa antea videbantur,
et ab omni utilitate remota, secundum litterae superficiem, gratiora sunt cum
magnis plena mysteriis postmodum reperta, magnae in se doctrinae continent
aedificationem. Ob hoc enim, teste Augustino, teguntur, ne vilescant, qu
secundo quidem libro de Doctrina christiana, cum causas difficultatis et facii—
litatis sacrae Scripturae aperiret, ait¹ : «Obscure quaedam dicta densissimam
caliginem obducunt, quod totum provisum esse divinitus non dubito, ad edo-
mandam labore superbiam, et intellectum a fastidio revocandum, cum facile
investigata plerumque vilescunt. » Item² : «Qui prorsus non inveniunt quod
quaerunt, fame laborant3 qui autem non quaerunt, quia in promptu habent,
fastidio saepe marcescunt. Igitur salubriter Spiritus sanctus ita scripturas modi-
ficavit, ut locis apertioribus fami occurreret, obscurioribus autem fastidia de·
tergeret. » Quasi ergo in latebris Dominus quiescere gaudet, ut quo magis se
occultat, gratior sit illis quibus se manifestat, quo magis ex difficultate Scripturae
laboratur, meritum lectorum augeatur. De quo Psalmista³, «Posuit, inquit,
tenebras latibulum suum. >› Et rursum⁴z ι( Tenebrosa aqua in nubibus aeris, n
quia, inquit Gregorius, obscura est scientia in prophetis. De quo et scriptum
est in lege‘⁵ z « Accessit Moyses ad caliginem in qua erat Deus. » Et Salomon in
Paralipomenon ait ⁶ ε «Dominus pollicitus est ut habitaret in caligine. ‚2 Idem in
Proverbiis-⁷ 2« Gloria Dei est celare verbum, et gloria regum investigare sermo·
nem. » Qui etiam ad scripturarum obscuritates quasi ad latebras, in quibus
inveniatur Deus, perscrutandas invitat nos in Proverbiek dicens⁸ : α Sapiens
animadvertet parabolam et interpretationem, verba sapientium et aenigmata
eorum; ³> quae quidem tanto cariora sunt intellecta, quanto in his intelligendis
major operae facta est impensa. Hinc et illud Hieronymi ad Magnum oratorem
scribentis super hoc ipsum quod in exordio Proverbioram Salomon modo dixe2
rit : «In exordio,- inquit, Proverbioratn commonet ut intelligamus sermones
prudentiae, versutiasque verborum, parabolas, et obscurum sermonem, dicta
sapientium, et aenigmata quae proprie dialecticorum et philosophorum sunt.»
Quantum etiam semper philosophia arcana sua nudis publicari verbis dedignata
sit, et maxime de anima, et de diis, per fabulosa quaedam involucra loqui
consueverit, ille non mediocris philosophus et magni philosophi Ciceronis
expositor Macrobius diligentissime docet. Remotis enim generibus figmentorum

'De doctr. Christ„ lib. ll, cap. vi. — ² Ibid. - ³ Psalm. xvn, v. 12. — ⁴ Ibid. - ⁵ Exod„ cap. xx, v. 21. -
Paral. ll, cap. vi, v. 1. — '¹ Prov„ cap. xxv, v. 2. - ⁸ Prov„ cap· ¹2 V· 6·

