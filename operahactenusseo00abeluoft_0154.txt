144 PETRI ABAELARDI

ideo simpliciter necesse est fieri vel esse; ita et unumquodque fieri a Deo
provisum, necesse est fieri, cum ab ipso fieri provisum sit, nec tamen ideo fieri
necesse est. Quod si quis objiciat de proprietate contradictionis supraposita,
quia vel fieri vel non fieri necesse est, et requirat quod horum sit necesse, vel
ita tanquam ex hypothetica disjuncta velit arguere : sed non est necesse non
fieri3 ergo necesse est fieri3 et de hoc credo nos documentum philosophi dili·
genter aperuisse, et hoc ad defensionem jam omnino sufficere. Non enim, 'ut
dictum est, disjunctam hypotheticam ibi Aristoteles intellexit, quae, ut dictum
est, falsa esset3 ideoque non cogimur ut hoc vel illud membrum eligamus, vel
quasi uno disjuncte membro reprobato, alterum concludatur. Non enim, ut
dictum est, disjuncta hypothetica est intelligenda, sed categorica disJunctum
habet subjectum3 neque ergo fieri hoc quod provisum est, neque non fieri ne-
cesse est, licet fieri vel nou fieri, hoc totum scilicet , sit necesse. Ad hunc etiam
modum cum dicitur necesse est diem vel noctem esse, duo distinguendi sunt
sensus. Saepe autem hujus modi conjunctiones tam copulativae quam disjunctivae,
nisi diligens adhibeatur determinatio, in falsam nos opinionem facile impellent,
in his etiam propositionibus quae necessarii [nomen?] non habent. Cum enim
dicimus : Omne animal est sanum , vel omne animal est aegrum , multum refert
utrum illud vel propositiones jungat, et hypotheticam disjunctam faciat, ac si ita
diceretur: Omne animal est sanum , vel omne animal est aegrum ‚ an dictionibus
in praedicato positis applicetur, et categoricam universalem reddat veram ha-
bentem disjunctum praedicatum. Sed sicut dicimus, copulativa conjunctione
apposita : Omne rationale et mortale est homo, potest conjunctio vel propositio-
nibus applicari‚ et falsam enuntiationem reddere, ac si videlicet ita dicatur:
Omne rationale et omne mortale, et rursum terminis tantum in subjecto positis
sociata, veram efficere, tanquam si dicatur : Omne rationale et ipsum mortale,
hoc est, omne rationale quod simul et mortale est, est homo. Sic etiam cum
dicimus quod haec propositio: Homo est rationalis vel irrationalis, dicithominem
esse rationalem vel irrationalem; vel haec propositio : Homo est rationalis et ir-
rationalis, dicit hominem esse rationalem et irrationalem , ex utraque duo sensus
haberi possunt, alter quidem verus et alter falsus. Si enim hoc verbum ‚ dicit,
bis repetitum intelligatur, ac si videlicet dicatur: Haec propositio aut hoc dicit
aut illud dicit, vel ε Haec propositio et hoc dicit et illud dicit , manifeste falsum
est. Si autem semel verbum positum sumatur ‚ e contrario verum est. Diligenter
itaque attendendum est in hujusmodi enuntiationibus, ubi conjunctiones diversis
applicatae sensum variant, ut determinatione apposita, cavillationem sophis-
matis evitemuS, sicut et supra distinximus, tam in his propositionibus ubi ne-
cessarii nomen ponitur quam caeteris. Si quis autem pro ea propositione quae

