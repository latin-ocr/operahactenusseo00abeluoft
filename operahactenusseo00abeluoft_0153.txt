lNTRODUCTIO AD THEOLOGIAM. 143

quidem in quo hypothetica disjuncta est falsa, ac si ita diceremus , necessarii
nomen bis ponentes : Necesse est navale bellum cras esse futurum, vel necesse
est non esse cras futurum : alium vero in quo categorica est vera, habens dis-
junctum subjectum, et quasi disjunctam in subjecto positam, et necessarii nornen
semel positum in praedicato. Ac si videlicet ita dicamus: Navale bellum cras esse
futurum, vel non esse futurum, hoc videlicet totum necesse est, hoc est, necesse
est ut ipsum cras fiat vel non fiat. Et hoc quidem modo necessarii nomen semel
positum et absolute praedicatum veram reddit enuntiationem ; et generaliter ad
quaslibet affirmationes et negationes earum praedicatio ipsius veraciter appli-
catur z ut videlicet de singulis dicamus, quia hanc vel illam esse veram est ne-
cesse, quod Aristoteles intellexit cum proprietatem assignaret contradictionis.
‚Non tamen ideo alteri earum necessarii praedicationem absolute possumus
applicare, ut veraciter dicamus quia vel hanc necesse est esse veram ‚ vel illam
necesse est esse falsam. Ideo autem absolute addimus, quia determinatam ne·
cessarii praedicationem omnibus hujusmodi veris propositionibus applicari ipse
ibidem edocet, dicens ε « Igitur esse quid est, quando est, necesse est : et non
esse quod non est, quando non est, necesse est.» Sed non ideo simpliciter
dicit quia necesse sit. Non enim sic determinata necessarii praedicatio simpli-
citer infert, ut> quia videlicet necesse est esse dum est, ideo concedi oporteat
ut et simpliciter dicatur quia necesse est esse, hoc est, omnino inevitabile quin
sit¹. Ex quo quidem tanti philosophi tanto documento et tam rationabili, illud
supra memoratum , quod de divina providentia objici solet, facile refelli potest.
Constat , inquiunt, divinam providentiam falli non posse , et omnia qua²
eveniunt, ita [ut] eveniunt ab eo esse provisa3 ergo ita ut eveniunt singula
evenire necesse est, cum videlicet sicut ab eo provisa sunt, ea evenire necesse
sit ε non enim fieri potest ut ipse aliqua provideat, et non ita, ut ipse providit,
eveniant. Cum ergo singula provideat evenire ita ut eveniunt, profecto ita
ipsa evenire necesse est. Verbi gratia, providit ab aeterno, id est praescivit,
hunc qui damnandus est, facere per quae damnetur. Igitur cum ita praeviderit
fieri, necesse est, inquiunt, ita fieri. Et nos quidem , quam diximus Aristotelis
sententiam sequentes, concedimus de singulis, quia necesse est ita evenire,
cum ipse ita evenire providerit3 non tamen ideo simpliciter concedere cogimur,
quia necesse est ita evenire, cum videlicet, ut dictum est, simplex necessarii
praedicatio nequaquam consequatur determinata. Sicut enim, quod est, ne-
cesse est esse quando est, vel, quod fit, necesse est fieri quando fit3 nec tamen

¹Hactenus Codex Victorinus et editio Amboesiana. Caetera quae sequuntur e codice Oxonienst Coll. Baliol·
nunc primum eruta, lucem vident.

