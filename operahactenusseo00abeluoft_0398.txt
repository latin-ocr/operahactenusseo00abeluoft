388 PETRI ABAELARDI

sive fabulosorum quae philosophos non decent, superposuit illud quod honestis·
sime assumunt. Ait namque quod «quando sacrarum rerum notio sub pio
figmentorum velamine, honestis et tecta rebus, et vestita nominibus enuntiatur,
hoc est solum figmenti genus quod cautio de divinis rebus philosophantis
admittit.» Idem post pauca : «Sciendum est, inquit, non in omnem disputa·
tionem philosophos admittere fabulosa, sed his uti solent, cum vel de anima,
vel de aethereis potestatibus loquuntur. Caeterum cum ad summum Deum et
principem omnium, qui apudAGraecos Tagaton, qui et Prothopanton ¹ nuncu-
patur, tractatus se audet attollere, et ad mentem quam Graeci Noyn appellant,
originales rerum species, quae ideae sunt, continentem, ex summo natam et
profectam Deo, cum de his, inquam, loquuntur summo Deo et mente, nihil
fabulosum penitus attingunt3 sed si quid de his assignare conantur, quae non
sermonem tantummodo, sed cogitationem quoque superant humanam, ad simi-
litudines et exempla confugiunt. 2>

Cassiodorus in psalmo L « Redde milei laetitiam, etc. » « Α nonnullis patribus
corporalium et simul existentium rerum talis similitudo proponitur: invenimus
in sole tres proprietates : prima est ipsa substantia corporalis, qui sol est,
deinde splendor ejus qui in ipso permanet, tertia calor, qui ab splendore ejus
usque ad nos pervenit, quae hoc modo, si tamen tantae rei potest similitudo
aliqua reperiri, arbitror aestimanda, ut quod est in sole substantia corporalis,
intelligatur in Trinitate quodammodo persona Patris3 et quod est splendor,
hoc persona Filii, sicut Apostolus dicit² ε «Splendor gloriae ejus3 » quod autem
calor, hoc persona Spiritus sancti, sicut legitur³z ι( Quis se abscondit a calore
ejus?» Datur et aliud exemplum incorporalium rerum. Anima est substantia
incorporea, in qua est intellectus et vita. Quod ergo est in anima substantia,
hoc intelligitur, si dici fas est, in Trinitate persona Patris : quod autem in anima
virtus est et scientia, hoc intelligitur Filius, qui est Dei virtus et Dei sapientia;
et quod est in anima vivificandi proprietas, hoc intelligitur Spiritus sanctus,
per quem vivificandi opus multis locis praedicatur impleri, sicut ait Petrus
apostolus in epistola⁶2 « Mortificatus carne, vivificatus autem spiritu. >2 Item
Apostolus ⁵ ε «Littera occidit, spiritus autem vivificat. » Et in Evangelio Do-
minus ait⁰ ε « Spiritus est qui vivificat, caro autem non prodest quidquam. » Sic
Plato cum de Tagaton esset loqui animatus, dicere quid sit non est ausus, hoc
solum de eo scienS, quod sciri qualis sit ab hominibus non possit. Solum vero
ei simillimum solem de visibilibus reperit, et per ejus similitudinem viam ser-

= 1η somn. Scip· Ι, 11: α Qui apud Graecos τ’ἀγαθὸν, qui πρῶτον αἴτιον nuncupatur. — ² Hebr„ cap. ι, v. 3. —
³P⁸alm· XV¹¹¹2 V· 7· - ⁴ Pet? l› ⁰³³1>- ¹¹¹, v· 18· - ⁵ Corinth. l, cap. 111, v. 6. - ⁶ Joan„ cap. vi, v. 63.

