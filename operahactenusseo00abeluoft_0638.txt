628 PETRI ABAELARDI

est non adtendens, « quoniam, tanta ejus benignitas ad poenitentiam, ι) quantum
in se est, «te adducit, » hoc est, facit cur eam adtendendo ad poenitentiam
deberes converti, quod tam benignum contempsisti? Et haec quidem revera
fructuosa est poenitentia peccati, cum hic dolor atque contritio animi ex amore
Dei, quem tam benignum adtendimus, potius quarn ex timore poenarum procedit.

Cum hoc autem gemitu et contritione cordis, quam veram poenitentiam
dicimus, peccatum non permanet, hoc est, contemptus Dei, sive consensus in
malum : quia charitas Dei hunc gemitum inspirans non patitur culpam3 ln hoc
statim gemitu Deo reconciliamur, et praecedentis peccati veniam assequimur,
juxta illud Prophetae¹ : «Quacumque hora peccator ingemuerit, salvus erit; »hoc
est salute animae suae dignus efficietur. Non ait : quo anno, vel quo mense, sive
qua hebdomada, vel quo die, sed qua hora; ut sine dilatione venia dignum osten-
dat: nec ei poenam aeternam deberi, in qua consistit condemnatio peccati. Etsi enim
articulo necessitatis praeventuS, non habeat locum veniendi ad confessionem
vel peragendi satisfactionem, nequaquam in hoc gemitu de hac vita recedens
gehennam incurrit; quod est condonari a Deo peccatum, hoc est, eum talem
fieri quem jam non sit dignum sicut antea² propter illud quod praecessit pecca-
tum, aeternaliter a Deo puniri. Non enim Deus cum peccatum poenitentibus
condonat, omnem poenam eis ignoscit, sed solummodo aeternam. Multi
namque poenitenteS, qui praeventi morte, satisfactionem poenitentiae in hac vita
non egerunt, poenis purgatoriis, non damnatoriis in futura reservantur. Unde
suprema judicii dies, qua multi fidelium puniendi sunt, quanto spatio temporis
extendatur, incertum est: quamvis resurrectio « in momento, in ictu oculi³ » fiat;
ut videlicet ibi de culpis satisfaciant, quantum Deus decreverit, de quibus
satisfacere distulerint, aut permissi non sunt.

CAPUT XX.

Utrum quis de uno peccato sine altero poenitere possit?

Sunt qui quaerunt utrum quis de uno peccato poenitere possit et non de atio,
ut pote de homicidio, et non de fornicatione quam adhuc perpetrare non
desistit? Sed si fructuosam illam poenitentiam intelligamus, quam Dei amor
immittit, et quam Gregorius describens ait : « Poenitentia est commissa deflere
et flenda non committere, ι) nequaquam poenitentia dici potest, ad quam nos
amor Dei compellit, quoties unus contemptus retinetur. Si enim amor Dei, sicut

¹ Ezech„ cap. xxxin, ν. 12 et 19. —2 Sic legendum suspicamur. Pezius animam. -— 3(ῐοτὶηεὴ. 1, cap. xv, v. 52.

