790 APPENDIX.

ἱ gnoscami' Sed virtutem crucis statim sentiam experimento. Quid igitur faciam? Veniam
rogo innocens t et si magis placet, veniam postulo reus. Ad cumulum autem satisfactionis
sextarium mei sanguinis offero vobis. Parcite igitur, fratres, parcite τ et criminatione
nostrae personulae ora vestra nolite foedare. Lingua enim vestris laudibus militat, et
ecclesiae vestrae pius sum praedicator ubique. Hane humilitatem absens vobis praesenti
pagina mitto, quam praesens una voce, et si vita comes fuerit, praesens exhibebo.

IV

EPISTOLA EJUSDEM BERENGARII

Contra carthusienses.

Fratribus Carthusiae professionem juratis B. cum Lazaro quondam paupere aeternam habere requiem.

Loquar ad Dominos meos , cum sim pulvis et cinis. Sed ut jumentum factus sum apud
vos3 et tamen homines et jumenta salvabis, Domine. Multiplicavit Deus misericordiam
suam, qui congregavit vos a quatuor ventis coeli, ut recumbatis cum Abraham in regno
Patris sui. Fidelis ille iu tota domo AEgypti de vestra vos extraxit AEgypto in manu po-
tenti et brachio excelso ‚ ut evomentes ollas carnium clamare· possitis in deserto:
«ManhuP » Quid est hoc? Vox haec, vox deserti. Haec vox pluviam admiratur coelestis
edulii, quam proferre non sustinet guttur AEgypti. Igitur ne redoleretis allia Pharaonis,
accessistis ad hyssopum crucis, et pro AEgyptio gemitu, coelestis alimenti desiderio clamatis,
Quid est hoc}> A regione deserti venit manna ad viatores deserti, ὀὶ jure dicitis, Quid
est hoc? quid, inquam, est quod famem repellit, quod desiderium satiat, et satiando
accendit? Rapuit manus illa inexhaustae clementiae lutum de luto, et in diademate Salo-
monis quo coronavit eum mater, fecit vos aureos de luto. Sed nescio quo pacto nune
aurum rediit in lutum, et in ferri vilitatem aurei seculi moneta degenerat. Levastis corpora
vestra in montes, sed mentes in vallibus remanserunt. Unde ergo veniet auxilium vobis?
Sperabamus quod in cacuminibus montium pennas cuderetis, quae vos veherent ad dex—
teram Patris. seduxit nos opinio lubrica, et quod valde gemimus, alarum nudato remigio
in plumis corporis gravitas vos pessumdat. Putabamus quod Deus esset montium tantum

