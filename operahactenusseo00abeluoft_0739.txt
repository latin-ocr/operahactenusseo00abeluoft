Ε LlBRO INCERTO. 729

Piz‘rnus. Et si hoc quidem modo sermonis usus non habeat, ut videlicet
aut Christianos nunc specialiter nominemus Philosophos, aut eorum de Christo
scientiam aut a Christo traditam doctrinam appellemus logicam, profitemur
tamen iis quae dicis nominum ethymologias maxime consentire. A Β. lmo etiam
res ipsas plurimum attestari. Quo enim apud Gentiles philosophicae potiores
sunt disciplinae, tanto vel multo amplius universis sacris eruditionibus evan-
gelica quam Christus tradidit, perfectior est disciplina. Qui etiam suis quautam
sermonis abundantiam daret, demonstratus in igneis linguis adventus Spiritus
sancti manifestat, qui eos omnium linguarum varietateS, omnium sermonum
genera perfectissime docuit. Unde scriptum est¹ : « Non sunt loquelae neque
sermones, quorum non audiantur voces eorum.» Ac si aperte diceretur : Non
sunt lectionum varietates aut eloquentiae ornamenta vel genera, quae suis ipse
non dederit, quibus etiam promiserat, dicens’ z Quod cum veniret Spiritus ille
veritatis, doceret illos omnem veritatem ε ut tam verbis eos quam scientia
perfectos efficeret : ut quae perfecte cognoscerent disserere ad integrum pos—
sent. Quanto autem de Deo perfectiorem sunt adepti scientiam quam antiqui
Patres, ii qui ab ipso unigenito Deiosunt edocti, Gregorius in extrema parte
Ezechielis, Homilia 111, edisserens, ait z α Per temporum incrementa venit in
Patribus scientia Dei. Unde Daniel, Pertransibunt plurimi et multiplex erit
scientia. » P. Et hoc quoque libenter accipimus quod et veritas habet, et no·
strae fidei professionem commendat. Quippe quomodo per praedicationem pau-
corum et simplicium hominum tot in universis mundi partibus Christus acqui-
sisset, nisi eos interius mira sapientia repleret, atque exterioribus rationibus
verborum atque eloquentiae gratia insigniret? Sicut enim in ipsa Rhetoricae
fronte³ Tullius meminit, Nemo nisi sapientia et eloquentia praeditus homines
a jucunda sua consuetudine quae praesertim jam naturae vim obtineret, propter
vetustatem convertere, et ad diversas rationes vitae traducere posset. Quanto
autem difficiliora videntur ac perfectiora Christi praecepta, major praedicatoribus
ejus discretio et eloquentia conferenda erat. A P. Certe nil verius ac magis
rationi consentaneum quam ut optimis tam scientiae quam eloquentiae muni—
rentur armis, quorum praedicatio ad universum acquirendum mundum a Do·-
mino destinabatur, ut cum fiducia verbum omnibus praedicarent, quos et ipse
cum mittit, confortat, dicens⁴ : <t Cum steteritis ante Reges et Praesides, nolite
cogitare quomodo aut quid loquamini. Dabitur enim vobis in illa hora quid
loquamini. υ

'Psalm.xvu1, v. 4. — ²Joan., cap. xvi, v. 13. - ³ Ficte Amb. Cf. invent. Rhet. 1,1, 11. — ⁴ Marc, cap. xm,
v. 11.

11 92

