634 PETRI ABAELARDI

ista sit verecundia vel reverentia confessionis, ut vflendo magis quam confitendo
Petrus satisfecerit , videndum est. Si enim propter hoc unum confiteri verecun-
dabatur, ne cognito peccato suo vilior haberetur, profecto superbus erat, et
honoris sui gloriae magis quam animae suae saluti consulens. Sin autem vere—
cundia non tam sua quam Ecclesiae retinebatur, non est hoc ¹improbandum.
Providebat se fortassis super Dominicam plebem a Domino constituendum esse
principem, et verebatur ne si haec trina ejus negatio per confessionem ejus cito
in publicum prodiret, super hoc Ecclesia graviter scandalizaretur, et erubescentia
vehementi confunderetur quod tam facilem ad negandum et tam pusillanimem
Dominus ei praefecisset. Si ergo tam pro honore sibi conservando, quam pro hac
animi erubescentia Ecclesiae confiteri distulit, provide hoc, non superbe fecit.
Timor quoque in causa rationabilis fuit, de damno Ecclesiae magis, quam de
propriae detrimento famae. Sciebat quippe sibi specialiter a Domino Ecclesiam
esse commissam, cum ei diceret¹ z α Et tu aliquando conversus confirma fratres
tuos. >2 Si ergo eo propria confessione convicto, ad aures Ecclesiae praeveniret
hic ejus tam abhorrendus lapsus, quis non leviter dicei-eff: «Nolumus hunc
regnare super nos; >2 et non facile Dominicum improbaret consilium, quod ad
confirmandos fratres eum elegit, qui primus defecit? Hac quoque providentia
multi confessionem differre, vel omnino dimittere possent sine peccato 3 si vitle-
licet plus illam nocere quam prodesse crederent ε quia nullam Dei offensam
ex culpa incurrimus, in quo eum nequaquam contemnimus. Distulit Petrus
confiteri peccatum, cum adhuc tenera in fide atque infirma esset Ecclesia,
donec virtus Petri praedicatione ipsius vel miraculis esset probata. Postea vero
cum de hoc jam constaret, ipsemet Petrus sine ullo Ecclesiae scandalo contra
desperationem lapsorum confiteri hoc potuit, ut scriptum etiam relinqueretur
ab Evangelistis.

Sunt fortassis quibus videatur Petrum qui caeteris omnibus praeerat, nec
superiorem habebat, cui anima ejus esset commissa, nequaquam habere ne-
cessarium homini confiteri peccatum, tanquam ab illo instituenda esset ei satis-
factio, ac si praecepto ejus quasi superioris obediret. Sed si non pro satisfactione
injungenda confiteri alicui debuerit, propter orationis suffragium non incon·
grue fieri potuit; de quo quidem cum diceretur³ :· (ε Confitemini alterutrum pec-
cata vestra, » subjunctum est, « et orate pro invicem ut salvemini. x· Nihil etiam
imp-edit, ne praelati eligant subjectos ad confessionem faciendam, vel ad satis-
factionem suscipiendam, ut quod agitur, tanto Deo fiat acceptius, quanto ab
illo geritur humilius. Quis etiam vetet quemlibet in talibus personam religio-

¹ Luc.¹ cap. xxu, v. 32. — ² Luc., cap. xix, ν. 14. - ³ Jac. -. cap. v, v. 16.

