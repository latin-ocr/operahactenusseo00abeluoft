808 PETRI ABAELARDI

tantum et propria significatione vocabulo usus caritatis, nostram intellexit
caritatem tantum, quae tota, ut dictum est, caritas propria nuncupatur. Quid
enim obest si dicamus et caritatem non quaerere sua, id est, non esse solli—
citum de suis commodis, qui nullum in aliquo commodum adipisci potest,
cum in se ipso omnium plenitudinem bonorum habeat, nec alio extrinsecus
indigeat commodo? Sed et cum, juxta Gregorium, caritas proprie non dicatur,
nisi quae in alterum habetur, nihil fortassis officit, si caritatem Dei sicut et
nostram ponamus quaerere non sua; ac si ita dicamu5‚ neque ipsum, neque
nos ex caritate quam in alterum habemus, de nostris bonis, sed¹ de bonis
alterius cogitare. Cum itaque juxta suprapositas rationes oporteat Deum in
omnibus quae agit plus honoris sui gloriam quam quidlibet attendat aliud,
profecto decebat, ut non solum per naturam, verum etiam per existentiam
tam mundum quam cuncta omnia praecederet.

Quod etiam oblatum est z « Sapientia absconsa et thesaurus absconditus, quae
utilitas in utrisque? » facile depelli potest : sed ex nobis quoque ipsis id ipsum
discutiamus, et qualiter intelligendum sit diligenter inquiramus. Utile quippe
est quandoque multa ignorari, et multis utilius fuisse videtur, non invenisse
thesaurum quam invenisse, et pauperes extitisse quam abundantes. Verum
tamen est quod dicitur, quoniam ex ² scientia abscondita, quamdiu abscondita
est, nullam participatione sui affert utilitatem, quam³ abscondi aliquibus et par-
ticipari ab eis similiter non potest. Postea vero participata tanto fortasse carior
esse poterit, quanto amplius dilata fuerit. Eadem et de thesauro ratio est: qui
quamdiu absconditus est, nullum ex administratione vel usu suo commodum

praestat. Sed non ideo statim vel scientiam vel thesaurum revelari oportuit, ut ¹

statim aliquam praestaret utilitatem, qui commodius tempore suo majorem
fructum potuerit reservari3 sicut et de divina contingit sapientia, in qua non
semper nos participare oportuit, ut cum eam participare coepimuS, eam amplius
veneremuS. Verum quod omne bonum, cum in commune deducitur, pulchrius
elucescit, hoc est, tanto pluribus gratum esse quantum amplius communicatur.
Sed non ideo statim omne bonum omnibus publicandum est: sed secundum ,
rationes quibus et quando id communicandum sit, quas incommutabiliter in
omnibus quae agit, divina observatProvidentia. Quae quidem ’Providentia om-
nino non esset, nisi Deus cunctis per existentiam quoque praeiret. Non enim
Providentia nisi de futuris esse potest, cum sit Providentia futurorum praescien-
tia. Patet itaque Deum tam dignum extitisse, ut per existentiam quoque cuncta
praecederet omnia ⁴. Neque hoc bonitati ejus in aliquo derogare, si voluerit

¹ Tosti de nostris bonis seu et de bonis. — ² Sic Tosti. Ex delendum.— ³ Sic Tosti. Legendum quae. — ⁴ Sic Tosti.
Cuncta vel omnia delendum.

