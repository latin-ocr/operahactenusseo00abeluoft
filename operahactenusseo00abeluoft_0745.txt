TRACTATUS DE INTELLECTIBUS. 735

tum, solis scilicet, ut diximus, discretis. Tantum itaque inter rationalitatem
et rationem differre arbitror, quantum inter potentiam currendi et potentiam
facile currendi, ex qua cursores Aristoteles appellat secundum membrorum
flexibilium aptitudinem. Quicumque igitur spiritus ex natura propria discernere
potest, rationalitatem habet3 rationem vero ille solus qui hoc facile exercere
valet, nulla aetatis imbecillitate remoratus aut inconcinnitate complexionis sui
corporis, ex qua perturbationem aliquam trahat, ut insanus aut stultus fiat.

Quod idem sit animus quam racio,

ldem autem ratio quod animus nobis videtur esse. Patet itaque ex suprapo-
sitis intellectum tam a sensu quarn a ratione diversum esse, et eum necessario
ex ratione descendere tanquam perpetuum rationis effectum. Unde ubicumque
ratio non inest, inde intellectum abesse necesse est, qui semper, ut diximus, ex
ratione aliqua aut naturam, utpote hominis vel equi, aut proprietatem deli-
berat, utpote colorem aliquem vel formam subjecti, vel eas scilicet in seipsis
speculando, vel conjungendo ad invicem, sive distinguendo ab invicem.

Differentiam imaginatione& ad intellectam.

Ab imaginatione quoque clarum est intellectum disjungi, cum imaginatio
quoque, sicut et sensus, nihil ex ratione deliberet, sed in his rebus quas
sensimus nihil aliud imaginatio sit quam quaedam sensus recordatio, cum
videlicet re quam sentiebamus absente, 6ο adhuc modo sese animus, per quam-
dam quodam modo recordationem sensus affectum retinet, quo modo ante
erat, cum sentiret, nihil nunc quoque per imaginationem ex ratione delibe-
rans, sicut nec antea per sensum faciebat. Ideo autem per imaginationem ad-
junxi, quia quando simul imaginatio et intellectus eidem insunt animae, sicut
frequenter sensus et intellectus, non possumus negare quin deliberatio quaedam
insit, sed per intellectum, non per imaginationem. Est itaque imaginatio con-
fusa animae perceptio, sine sensu ejus scilicet rei quam imaginariam confusam
dicimus, cum nihil ipsa ex ratione deliberet sicut nec sensus. Saepe quippe sen-
timus ea quae nequaquam intelligentes attendimus, et cum ad exteriora quae.
occurrunt circumferatur sensus; animus tamen per intellectum ad alia dirigitur.
Verbi gratia : cum alicujus rei studio vel meditatione occupati tenemur, ad eam
intelligentiae nostrae visus dirigitur, non ad eas quas praesentes vel videmus vel
aliquo modo sentimus. Alioquin vix unquam terra vel coelum quae assidue

