442 PETRI ABAELARDI

nomen accommodare. Quod et fortassis ad sequentia praenotari necessarium
fuit, ubi videlicet, juxta illam veterem, ut ait philosophia, querelam, videntur
omnia secundum divinae providentiae incommutabilitatem ex necessitate con-
tingere.

De quo et nunc nobis superest disserere, cum hoc maxime ad divinam
constet sapientiam pertinere. Haec quippe prospiciendo futura, providentia di-
citur sive praescientia. Ipsum enim Dei prospicere providere est, sive praescire
futura, hoc est, omnia quae futura sunt cognoscere antequam fiant, etita ut de
praesentibus vel praeteritis , de his quoque ipsum jam certum existere, sicut du-
dum superius ratione adhibita confirmavimus. Sed si diligenter ipsos quoque
philosophos revolvamus, praecipue vero Aristotelem, adeo in rationibus argu-
mentorum discretum, ut inde Peripateticorum, id est dialecticorum princeps
dici mereretur, inveniemus apud eos , qualiter pseudo-philosophos refellere
possimus, et eorum non rationes , sed sophismata dissolvere, quibus de provi-
dentia Dei adeo simplicium fidem perturbare solent, ut non solum bona, verum
etiam mala necessario provenire astruant, nec ullatenus a nobis peccata posse
vitari, sed necessario unumquemque quod deliquerit committere, cum et hoc
videlicet a Deo constet provisum esse, cujus providentiam constat nullo modo
falli posse. Horum igitur musciculam disrumpentes, telam illam fortissimam
inspiciamUS, quam in primo Peryarmenias¹ Aristoteles orditur, ut earn contra-
dictionis proprietatem corroboret, etiam in propositionibus de futuro, quam ge-
neraliter de omnibus praemiserat , dicens videlicet quod omnium affirmationum
et negationum alteram esse veram necesse sit, sicut et alteram falsam. Verbi
gratia, navale bellum est cras futurum, et non est futurum cras : affirmatio et
negatio sunt dividentes· Unde et alteram earum esse veram, et alteram earum
rursus necesse est esse falsam, cum videlicet nec ambae simul esse verae, nec am-
bae queant simul esse falsae, nec ulla sit propositio, quam non veram vel salsam
necesse sit esse. Unde hanc vel illam necesse est esse veram : hoc est necesse est
esse bellum tale cras fieri vel non fieri’. Quae quidem verba diversos sensus ha-
bentia Aristoteles diligenter determinare nos docens, ut videlicet supra dictam
contradictionis proprietatem conservare ubique ac defendere possimus, diligenter
tandem de praedicatione necessarii tam simplici et absoluta quam determinata ‚
nos instruit. Dicit itaque quia necesse est navale bellum cras esse futurum vel
non esse futurum. Non tamen ideo vel navale bellum cras esse futurum necesse
est, vel non cras esse necesse. Haec quippe propositio ε Necesse est navale bel-
lum cras futurum esse, vel non esse cras futurum, duos habet sensus; unum

¹ Sic Cori. Vict„ Περὶ Ἑρμηνείας Amb. —— ² Vel non fieri desunt in edit Amb.

