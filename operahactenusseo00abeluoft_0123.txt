INTRODUCTIO ΑΙ) THEOLOGIAM. 113

aeternum astrueret, cum de Deo et Verbo ejus loquenS, Patri et Verbo solum·
modo aeternitatem ascribit, dicens¹ ε α Hoc erat in principio apud Deum. n Qui
in eo fortasse qu'od subjunxit de effectu operum dicens ε « Omnia per ipsum
facta sunt ‚ n Spiritum designasse videtur secundum effecta ipsa quae sua Deus
condidit bonitate, secundum quae, ut diximus, aeternus non est Spiritus, id est
datus, sicut nec anima mundi quam Plato dicit.- Nec mirum locum Evangelistae
maxime cum Platone convenire, cum totam verborum istorum sententiam in
libris Platonicorum, Augustinus, ut supra meminimus, invenerit& Sunt autem
nonnulli qui charitatem Dei non solum ad creaturas porrigi, verum etiam ab una
persona in alteram, ut videlicet amor Patris in Filium, vel Filii in Patrem Spiritus
ipse sit. Quod aperte Augustinus, in XV de Trc'nc'tate, astruit his verbis³ : « De·-
nique, si in donis Dei nil majus est charitate, et nullum majus donum Dei est
quam Spiritus sanctus, quid consequentius quam ipse sit charitas quae dicitur
Deus et ex Deo? Et si charitas qua Pater diligit Filium, et Patrem diligit Filius
ineffabiliter, communionem amborum demonstrat, quid convenientius quam
ut ille proprie dicatur charitas, qui Spiritus est communis ambobus?» Hinc
est et illud Hieronymi super septimam Psalmum: «Spiritus sanctus nec Pater
est, nec Fiiius est, sed dilectiogquam habet Pater in> Filio et Filius in Patre. »
Quod fortassis ideo maxime dicendum videtur et tenendum, ut videlicet amor
quoque Patris in Filium vel Filii in Patrem, dicatur Spiritus sanctus, et non
tantum amor ad creaturaS, quod fortassis aliter videretur Spiritus sanctus posse
non esse, ac per hoc non necessario esse ipsam Trinitatem. Posset quippe esse
ut 'nulla creatura unquam esset, cum nulla ex necessitate sit, ac per hoc conse-
quens videretur, ut jam nec affectus ipsius quem videlicet erga creaturas habet,
ex necessitate sit, ac per hoc Spiritus ipse ex necessitate non sit quem dicimus
Dei ipsum affectum esse sive amorem. At vero si amorem Dei non solum erga
creaturas, verum etiam unius personae erga alteram accipiamus, hoc inconve-
niens vitamus aperte. Ac fortasse cum creaturae ipsae ex necessitate non sint,
quia scilicet quantum ad propriam naturam non esse possunt, amor tamen
Dei erga illas ita necessario habet esse, ut absque illo Deus esse non possit
omnino, cum videlicet ipse ex propria natura tam hunc amorem suum quam
quodlibet bonum ita habeat, ut eo carere nullatenus possit, quem nul-
latenus aut minus bonum quam est, aut majus bonum posse esse constat.
Sed de hoc plenius tractandum postmodum reservamus , cum de divina
potentia principale tractandi se obtulerit negotium. Donum tamen Patris
quantum ad Filium, vel Filii {quantum ad Patrem nequaquam dicendum esse

'Joan.‚ cap. ι, v. 2. - ² consess.. lib. Vllhcap. ix. -³ De Trinit.,lib. XV, cap. xix.
n 15

