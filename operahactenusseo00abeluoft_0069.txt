l 2³52}

ΗΞἿ

lNTRODUGTIO AD THEOLOGIAM. 59

delicet et constringendum et capiendum, quasi illud Salomonis attendens¹: α Fu-
niculus triplex difficile rumpitur. » Et tunc, inquit, effigiem tui sic ligatam duco
ter circum altaria. Denique cur et terna licia dixerit , vel triplicem colorem, sive
ternum circuitum altaris, quasi in· omnibus ternarii numeri magnam vim atten-
deret ad celebrationem divinorum sacrorum ‚ adiecit, quia Deus gaudet impare
numero. Ac si diceret: Quia Deus hoc numero, secundum personarum Trinitatem,

describi vult suam perfectionem. Quae quidem personae sunt ejusdem substantiae, -

sed proprietatibus diversae, unde tribus laneis filis diversorum colorum expressae
videntur.

Nunc itaque ad proposita de divinitate Verbi testimonia revertamur, et cum
David et Salomone, regibus Israel, tertium adhibeamus gentium regem ad summi
vaticinium regis. Quid enim apertius illo testimonio Nabuchodonosor, de filio
Dei'? α Ecce, >2 inquit, « video coelos solutos, quatuor ambulantes in medio igniS,
et species quarti similis filio Dei. » Juvat autern et Didymi regis Brachmanorum
inferre testimonium, ut in quatuor regum auctoritate, nostrae assertio fidei prae-
mineat, duorum quidem Judaeorum, et duorum gentilium, David scilicet et Sa-
lomonis, Nabuchodonosor et Didymi, sintque hi quatuor reges quasi quatuor
rotae nobilis quadrigae summi Regis, per quas videlicet fides quatuor Evangelista-
rum de sancta Trinitate per universum deferatur mundum , et tanto· regum
auctoritas sit firmior, quanto potestas similior, et qui edicta populis legesque
proferunt, sacrae quoque fidei testimonia tradant.

Ait itaque Didymus in prima ad Alexandrum epistola, ait, inquam, sic: t( Inter
caetera religionis vel fidei suae gentis insignia, non suscipit Deus sacra sanguinea,
cultum diligit incruentum, spernit funesta libamina, verbo propitiatur orantibus,
quod solum ei cum homine est, suaque nimis ³ similitudine delectatur. Nam Ver-
bum Deus est, mundum creavit, hoc regit atque alit omnia, hoc nos veneramur,
hoc diligimus, ex hoc spiritum trahimus, si quidem Deus ipse spiritus atque mens
est, atque ideo non terrenis divitiis nec largitate munifica, sed religiosis ope-
ribus, et gratiarum actione placatur.» Ex his liquide verbis traditur, tam Verbum
ipsum Dei, quam Spiritum ab ipso fidelibus infusum esse De0, quem rex ille
non solum credebat, verumetiam alteri magno Regi scribendo praedicat. Quantae
autem religionis seu abstinentiae popul’us Brachmanorum fuerit, ut illis Deus supra
universas nationes fidei sacrae intelligentiam inspirare deberet, epistolae ipsae Di·
dymi ad Alexandrum continent. Quibus quidem epistolis si fides exhibenda sit,
nulla hominurn vita quantumcunque religiosorum innocentiae atque abstinentiae
Brachmanorum aequiparanda videtui Unde et haec in exemplum abstinentiae bea·

wales„ cap. iv, v. 12. - ² Dan„ cap. m. v. 92. — ³ Sic Cod. Vtet Numinis Amb.

