lNTRODUCTlO AD THEOLOGl ΑΜ. 97

unitatem divinitatis in tribus illis personis assignari3 sin autem intelligatur ut
dicatur divinitas ipsius vel ejus, sicut Dei invisibilia ipsius vel virtus ejuS, recte
quoque cum dicitur divinitas ipsius, id est, ipse Deus cujus sunt illa invisibilia,
et illa virtus, Deus pater intelligitur. Quomodo autem philosophi hanc persona·

rum distinctionem in una divinitatis essentia, per similitudinem alicujus mundanae
creaturae, et eorum quae in ipsa sunt creatura, vestigare poterunt atque invenire?

Facile credo poterit assignari in his quae ex materia et forma, vel ad similitudinem
materiae et formae dixerunt consistere. Verbi causa¹ ε AEs quidem est inter creaturas,
in quo artifex operans et imaginis regiae formam exprimens, regium facit sigillum,
quod scilicet ad sigillandas literas, cum opus fuerit, cerae imprimatur. Est igitur in
sigillo illo ipsum aes materia, ex quo factum est3 figura vero ipsa imaginis regiae,
forma ejus; ipsum vero sigillum ex his duobus materiatum atque formatum dicitur,
quibus videlicet sibi convenientibus ipsum est compositum atque perfectum. Nil
quippe est sigillum quam aes ita formatum. ld itaque essentialiter est ipsum aes,
quod est materia aerei sigilli, et sigillum ipsum cujus est materia, cum tamen in
suis proprietatibus ita sint distincta, ut aliud sit proprium aeriS, aliud aerei sigilli,
et quamvis idem sint essentialiter, sigillum tamen est aereum ex aere, non aes ex aereo
sigillo, et aes est materia aerei sigilli, non sigillum aeris. Nec ullo modo aes materia
sui ipsius esse potest, quamvis sit materia sigilli, quod est ipsum aes3 non enim aes
ex aere fit, sicut sigillum ex aere est constitutum, et quamvis idem sit materia ipsa
quod est materiatum, nequaquam tamen in sigillo illo materiatum est materia,
vel materia est materiatum. Facto autem ex aere sigillo, jam sigillabile est, hoc est
aptum ad sigillandum , etsi nondum sit actualiter sigillans. Cum autem per
ipsum sigillari ceram contingit, jam in una aeris substantia tria sunt proprietate
diversa, aes videlicet ipsum, sigillabile et sigillans. Quae quidem inter se sic se
habent, ut ex aere sit factum sigillabile, hoc est sigillum, et ex aere simul et sigil-
labili contingat fieri sigillans. Et ex aere quippe quod erat primitus ad hoc pro—
ductum, est ipsum aes ut sigillabile esset, deinde ut quod aes sigillabile jam erat,
sigillans fieret. Sic igitur cum eadem sit essentia aeris et sigillabilis et sigillantis,
quae tria proprietate diversa sunt3 ita haec tria invicem sibi sunt conjuncta, ut ex
aere sigillabile, et ex aere et sigillabili simul sigillans habeat suum esse. Quae qui-
dem omnia si ad divinae Trinitatis doctrinam congruis proportionibus reducantur,
facile est nobis, ex ipsis philosophorum documentis, pseudo-Philosophos qui
nos infestant, refellere. Sicut enim ex aere sigillum est aereum, et ex ipso quo-
dammodo generatur, ita ex ipsa Dei patris substantia Filius habet esse, et secun-
dum hoc ex ipso dicitur genitus. Ut enim ex suprapositis jamdudum ostendimus,

¹ Contra hanc similitudinem vide quae scripsit S. Bernardus in Epistola ad Innocentium. 3
11 1

