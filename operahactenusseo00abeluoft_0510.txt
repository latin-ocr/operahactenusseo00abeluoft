500 PETRI ABAELARDl

enim accidentali praedicatione sibi conjunguntur, non est necesse sigillatim dici, ·
quamvis conjunctim dicantur, sicut jam dudum ex secundo Perc'lzermem'as
didicimus. Neque enim necesse est 'ut sit vigesimus primus, ideo sit vigesimus
sive primus; vel si haec sunt viginti unum, ideo sint viginti sive unum3 vel si sit
dimidia domus sive imperfecta domus, ideo sit domus3 vel si hoc corpus sit.
parum ridens, ideo sit ridens3 vel si sit magnus locus, ideo sit magnus; vel si
aliquis sit citharoedus bonus secundum existimationem, ideo sit bonus3 aut si
Verbum sit factum caro, id est incarnatum, ideo sit factum3 vel si Deus sit factus
adjutor, ideo sit factus3 vel si haec vox « est >³ propositio simplex, hoc est non
habens propositiones in terminis, ideo{sit simplex, id est non constituta om—
nino ex aliquibus per successionem vocibus3 vel si haec anima sit multae per-
sonae vel multi loci secundum dialecticos, ideo sit multa, hoc est multae res ab
invicem discretae. Est autem haec anima multae personae secundum grammatic05‚
cum scilicet aliquis ad eam loquitur, et de ea aliuS, et de eadem anima diversa
argumenta fieri possunt, vel secundum hoc scilicet quod est oppositio alicui,
vel quod est similis, vel secundum alias habitudines ex quibus ipsa est diversi
loci; nec tamen ideo quod anima est multi loci secundum dialectiCOS, eo scilicet
quod diversas vires probandi habet3 ideo concedi oportet eam simpliciter esse
multa. Similiter et Deus licet sit multae personae, hoc est Pater et Filius et
Spiritus sanctus, non ideo concedendum est eum esse multa, hoc est multas
res, sive multas essentias, cum eadem penitus essentia quae Pater est, sit Filius ,
sit et Spiritus sanctus· Quippe multa hoc nomen, sive tria et quaelibet nume-
ralia nomina proprie ad numerum pertinent, ideoque in rebus tantum numero
diversis recte sunt per se accipienda. Huic etiam illud Boetii de Trinitate concor-
dat, ubi de Deo ait z «ι De forma ejus superius demonstratum est, quoniam is
sit forma, et unum vere, nec ulla pluralitas, unde etiam sanctam et individuam
dicimus Trinitatem. >³ Poterit et fortasse quodammodo Deus et tria et multa
dici, si videlicet tria et multa diffinitione vel proprietate non numero intelli-
gamus, et magis veritatem sensus quam proprietatem verborum attendamus.
lpse quippe aeternus est, immensm, creator, omnipotens, et alia multa diffini-
tionibus diversa, et ipse Deus et Pater est et Filius et Spiritus sanctus : et ita
quodammodo multitudinem in eo attendi licet, secundum videlicet diversitatem
diffinitionum vel proprietatum, non numeri. Juxta quam quidem diversitatem
apostolus ait¹ : «Et tres sunt qui testimonium dant in coelo, et tres unum
sunt; » nihil videlicet addens ad hoc nomen tres, neque personaS, neque aliud.
Hoc etiam Augustinus VII de Trinitate libro, capitulo 1v confirmat his verbis² t

¹ loan„ cap. v, ν. 7. - ² Opp.‚ t.v111.

