306 PETRI ABAELARDI

ostendit proposito exemplo desperandum non esse, quia et ipse ad hoc quo—
tidie laborat, cum sit Apostolus Gentium, ut etiam aliquos ex Judaeis convertat.
Quod quidem est officium suum praedicandi scilicet honorare, id est maxime
commendare, curn ex abundanti hos etiam dicto lucretur, quorum Apostolus,
id est praedicator, non est ipse constitutus «Apostolus gentium. n Et si videlicet
minime Judaeorum, (ι si quomodo provocem, υ tam verbis quarn exemplis, tarn
auctoritate quam ratione, tam aperta veritate quam utili simulatione vel dissimu-
latione, de qua alibi dicit, « factus sum Judaeis Judaeus, et omnibus omnia factus,
ut omnes lucrifaciam, » « carnem meam, » id est Judaeos, qui de genere meo sunt,
ι( ad aemulandum, » id est imitandum me in conversione, « et salvos faciam
aliquos» saltem, si non multos. «Si enim. >› Et merito in hoc persisto, ut etiam
eos convertam, quia cum amissio illorum reconciliatio sit mundi in Gentibus,
ac per hoc utilis, multo mirabilior et utilior erit assumptio eorum, quae erit
quasi mortuorum resuscitatio. Mirabilius est enim mortuum suscitare, quam illum
qui non vixit animare, id est vitam reddere quam dare. Quotidie enim scimus in
uteris matrum naturaliter carnes animari nec miramur, mortuos autem reviviscere
miraculi esset potius quam naturae. Gentes itaque conversas ad Deum, quarum
populus antea per fidem non vixit, animari, id est vivificari potius dicere
possumus quam resuscitari. Judaeos vero, si redeant ad Deum, et convertantur
corda patrum in filios, quasi mortui suscitantur, cum populus ille, scilicet antea
per fidem vixerit. Et certe difficilius est istum cum lapsus fuerit suscitare, quam
qui iniquus perstiterit ad justitiam trahere. Quod quotidie in ipsis conventibus
Religionum experimur, cum eos qui de seculi malitia ad monachatum conver-
tuntur, facile in bono perseverare videamus proposito : seculares vero mona-
chos vix aut nunquam redire. Amissio Judaeorum merito dicitur cum eos Deus
per infidelitatem amiserit, quos prius subjectos per fidem tenebat. Mundi nomine
Gentiles designat, qui magis inter insensibiles mundi partes sensu ac ratione
carentes, dum idola colerent, quam inter homines rationales creaturas com-
putandi fuerant. ’

- υ Quae erit, »id est cujusmodi, scilicet c< assumptio» Judaeorum amissorum, « nisi
vita ex mortuis, » id est nisi resuscitatio mortuorum in peccatis? « Quod si. υ
Delibatio est degustatio alicujus partis sumptae de toto, per quam explorari
possit quale illud sit totum, id est cujus saporis. Semper autem in populo
Judaeomm fuit aliqua massa fidelium incarnationem Dei et passionem in suam
redemptionem expectantium, quales Zacharias et Elizabeth, Simeon et Anna,
Nathanael et Nicodemus, et nonnulli alii in tempore etiam Christi reperti sunt,
quibus quidem revelata est persona ipsa divinitus et determinate ostensa, in
qua promissum quod expectaverunt crederent esse complendum. Et· sortasse

