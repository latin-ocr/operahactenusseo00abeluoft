EPITOME THEOLOGlAE CHRISTIANAE. 573

quamvis diversae : quia licet, qui scripserit, uno modo tantum intellexerit, tamen et tot
et tam diversis modis posse convenienter exponi Spiritus sanctus cognovit.

Sed dicat Augustinus voluntatem suam, nos vero dicimus, quia, sicut veram humani-
tatem assumsit, ita humanae infirmitatis veros defectus habuerit: quod et sancti unani-
miter asserunt. Leo papa : Dominus, inquit, Jesus Christus omnia nostra proeter peccatum
assumsit. Idem quoque Augustinus :Voluntatem nostram assumsit et tristitiam : tristitiam
confidenter dico, quia crucem praedico. Habuerit igitur veram tristitiam et veros dolores, et
non simulatorios. De hoc enim, quod Hilarius dicit, eum non aliter sensisse clavos pedibus
et manibus infixos, quam si cerae infigerentur, errasse arguitur. Nisi enim esset ibi passio,
non esset ibi aliquid contra voluntatem. Unde in futura vita , ubi nulla erit passio, nihil
contra voluntatem fiet. Voluntas enim nunquam est nisi cum delectatione 3 quippe quod de·
lectat illud volumus, quod vero molestat abhorrere solemus. Contra voluntatem itaque dolores
illos atque molestias patiebatur 3 neque enim aliquod meritum ibi haberetur. Passus est ergo,
non quod vellet pati [quod P] in morte formidabat, sed quia Patrem diligebat, quem hoc velle
sciebat, et quia per mortem suam salutem proximi fieri cupiebat. N ec sequitur, si propter
hoc pati voluit, ergo pati voluit. Sicut de aliquo infirmo videri potest, qui nullo modo
sanari potest, nisi incidatur vel coquatur. Vult ergo incidi ut sanetur, nec tamen vult
incidi, immo incisionem reformidat. Id ipsum de aliquo incarcerato dici potest, qui aliter
carcerem evadere nequit, nisi filium suum ipse in carcerem ponat. Ideo vult filium in
carcerem ponere, ut ipse evadat z non tamen vult, filium incarcerari, potius inde dolet.
Ubi vero est dolor vel passio, ibi non est, ut diximus, voluntas. Neque unquam in Christo
aliter fuit de hoc quam in martyribus, qui quidem pati nolebant, unde persecutores ,
quantum poterant, fugiebant3 volebant tamen pati propter dilectionem Christi. Velle
autem lapidari vel comburi, si hoc fieri posset, nullius meriti esset. Propter Christum pati,
propter dilectionem Dei velle truncari, meritum habet. Ubi Christus in fundamento po-
nitur, ubi Deus suprema et major causa constituitur, ibi meritum duntaxat habetur. Di-
cimus enim, quod martyrium dilectionem sive bonam voluntatem non donat, sed eam
habitam et ostendit et augmentat quaudoque. Quod autem martyrium per se alicui volun-
tarium non sit, inde patet quia jucundum non est. Quod non sit jucundum, Hieronymus
ostendit super Ecce quam bonum et quam jucundum, ubi dicit z Est enim bonum, quod
non est jucundum, ut martyrium. Hoc quoque Dominus Petro manifeste aperuit, cum
dixit ε Et ducet te, quo tu non vis. Si opponatur : Oblatus est, quia ipse voluit, dicimus,
quia voluit, id est, necessariam mortem approbavit vel judicavit. Sic et Apostolus ε Quod
enim volo hoc non ago, sed quod nolo illud facio. Quod volo, ait, id est, quod approbo
faciendum : quod nolo, id est, non approbo.

CAPUT XXVI.

De voluntate Dei.

Quia de voluntate Dei mentionem fecimus, circa eam pertractandam aliquantulum
insistamus. Voluntas igitur Dei duobus modis dicitur. Cum dico enim ε Deus vult hoc vel
illud, duobus modis exponi potest : Vult hoc, id est, disponit : vel vult hoc, id est, con-
sulit. His duobus modis tantum in divina scriptura voluntas Dei accipi invenitur, ut ibi ε
Omnia quaecunque voluit fecit, id est, disposuit. Et alibi : Voluntati ejus quis resistet? id

