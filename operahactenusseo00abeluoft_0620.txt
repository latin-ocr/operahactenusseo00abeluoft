64 0 PETRI ABAELARDI

CAPUT Vll.

Cur Deus dicatur inspector carnis et renum.

Juxta igitur haec duc, concupiscentiam carnis et concupiscentiam animae, quae
praemisimus, probator cordis et renum dictus est Deus, hoc est, inspector in-
tentionum vel consensuum inde provenientium. Nos vero qui hoc discutere ac
judicare non valemus, ad opera maxima judicium nostrum convertimus, nec
tam culpas quam opera punimus, nec in aliquo tam quod ejus animae nocet,
quam quod aliis nocere possit vindicare studemus, ut magis publica praeveniamus
damna, quam singularia corrigamus, juxta quod et Dominus Petro ait¹ : ε( Si
peccaverit in te frater tuus, corripe illum inter te et ipsum solum. » Quid est :
« peccaverit in te, υ quasi non in alium, ut magis injurias nobis quam aliis illatas
corrigere vel vindicare debeamus? Absit : « Si peccaverit in te, » dixit cum mani-
feste agit unde te per exemplum corrumpere possit. Quod si enim in se tantum
peccat, cum culpa ejus occulta eum solum reum constituit, non ad reatum alios
quantum in se est per exemplum trahit. Etsi enim desunt qui malam ejus
actionem imitentur vel etiam cognoverint, actio tamen ipsa magis quam animi
culpa castiganda est apud homines: quia plus offensae contrahere potuit, et
perniciosius per exemplum fieri , quam culpa latens animi. Omne namque quod
in communem perniciem, vel in publicum redundare potest incommodum,
castigatione majori est puniendum, et quod contrahit majorem offensam, gra-
viorem inter nos promeretur poenam, et majus hominum scandalum majus
inter homines incurrit supplicium, etsi levior praecessit culpa. Ponamus enim
aliquem coitu suo mulierem aliquam corrupisse in ecclesia : quod cum ad
aures populi delatum suerit, non tantum de violatione feminae ac veri templi
Dei, quantum de infractione corporalis templi commoventur3 cum tamen gravius
sit in mulierem, quam iu parietes praesumere, et homini quam loco injuriam
inferre. Et incendia domorum majori poena vindicamus, quam in peracta f'or-
nicatione, cum longe apud Deum haec illis habentur graviora.

Et haec quidem non tam justitiae debito, quam dispensationis aguntur tempe-
ramento, ut quemadmodum diximus, publica praeveniendo damna communi
consulamus utilitati. Saepe igitur minima peccata majoribus poenis vindicamus ,
non tam aequitate justitiae adtendentes, quae culpa praecesserit, quam discretione
providentiae cogitantes, quanta hinc contingere possit incommoditas, si leviter

'Matth., cap. xvin , v. 15.

