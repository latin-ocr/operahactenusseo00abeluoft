588 PETRI ABAELARDI

quia nihil contra scientiam agunt, aliqua eulpa esse deprehenditur. Notandum vero est,
quod translative ipsa poena peccatum dicitur, ut cum dicitur ι Deus dimittit ei peccatum,
id est, poenam aeternam relaxat. ’

Horum peccatorum alia sunt venialia , alia mortalia. Veniale dicitur, quod per se ad
damnationem non sufficit, quale est omne illud quod dum fit, memoriae non occurrit,
quod Deo displiceat. Nec tamen potest dici, quod contra conscientiam non sit3 etsi enim
tunc a memoria sejunctum sit, tamen dum ad memoriam reducimus, ex conscientia non
probamus. Mortale vero illud peccatum, quod solum ad mortem sufficiens est, ut est
omne illud, quod contra conscientiam ex animi deliberatione perpetratur. Quantum·-
cunque igitur, ut ait Augustinus, in se leve sit peccatum, dum placeat ut ex industria per-
petretur, mortale est. Quantumcumque autem sit grave, dum displiceat et ex animi deli-
beratione non fiat, veniale est. Horum mortalium est aliud criminale, aliud non. Crimi-
nale est illud, quod notabilem et infamem reddit personam. criminale est, quod est
accusatione dignissimum, et sunt maxime criminalia in· aperta' consuetudine et fratrum
corruptione. Unde, qui tales sunt, quod crimine aliquo notabiles sunt, a communione
Ecclesiae, nisi resipiscere velint, resecantur. Est autem tale quodlibet, ut ebrietas, rapa-
citas et cetera, dum in promtu et consuetudine habentur. Notandum igitur videtur, quod
peccatum Adae, etsi mortale fuerit, non tamen c1iminale fuit. Cum enim contra conscien-
tiam vetitum appeteret, sciebat enim hoc esse vetitum, mortale fuit. Cum vero hoc ex
consuetudine non haberet, immo tamquam invitus hoc ageret, putans se per poenitentiam
satisfacere posse, et ideo uxori morem gerere voluit, criminale non fuit. Constat igitur,
nonnullos multo gravius peccare quam Adam peccaverit, sed ideo illud primum pec—
catum tam graviter Deus punire voluit, ut sibi peccatum displicere ostenderet, et ut hor—
rorem peccandi omnibus posteris incuteret.

CAPUT xxxw.

De meritis, ubi consistant.

Viso de virtutibus et vitiis, data etiam differentia inter peccata et vitia, inter ipsa>
quoque peccata diversitate ostensa, de meritis ubi consistant, amodo relinquitur videndum.
Quemadmodum igitur omne peccatum in sola voluntate consistit, sic et meritum. Meri-
tum autem nihil aliud est, quam id quod bona voluntate meremur, id est, vita aeterna,
quam quia, diversis voluntatibus boni meremur, secundum quas stella a stella differt ibiin
claritate, ideo diversa et plura merita vocitamus. Dicitur etiam meritum ipsa bona voluntas,
qua meremur. Quod autem meritum in sola voluntate consistat, Augustinus multis modis
et exemplis inductis probat, ut de discipulis J oannis qui jejunabant, et discipulis Domini
qui comedebant, a quibus tamen justificata est sapientia. Unde Dominus : Venit, inquit ‚
Joannes jejunans, et dixistis, daemonium habet. Venit autem filius hominis manducans
et bibens, et dicitis, quod vorax est et potator vini et amicus publicanorum. Justificata
est autem sapientia a filiis suis. De vidua quoque, quae duo minuta in gazophylacio po-
suit, ait Dominus, quod plus quam divites obtulerit. Unde Hieronymus ε Non pensat
Deus censum, sed affectum. Idem quoque de Josia rege dicit, quod cum exiret ad pu—
gnandum pro populo Dei cum inimicis, non propter hoc plus meruit, quam primum,
cum in voluntate hoc haberet, sed ideo hoc fecit, ut aliis etiam regibus et principibus

