ΙΝ EPlSTOLAM AD ROMANOS. 249

tolerat aspera coactuS, non spontaneUS, per quae sanitatem se adepturum exis·
timat. Quaecunque autem coactus quis sustinet, non utique velle, sed magis tole-
rare dicendus est. Nihil quippe affligendo gravat aliquem, nisi quod contra ejus
geritur voluntatem. Et in nullo quis patitur, nisi quod ejus voluntati adversatur.
Anima itaque Christi non tam afflictiones passionum velle quam tolerare dicenda
est. Sed quia etiam Christus ipse alibi profitetur non se venisse voluntatem suam
facere, sed voluntatem Patris; unde et pro magno id merito et virtute reputan-
dum est, cum amore quis Dei ‹tsuae penitus abrenuntiat voluntati, immo et, ut
ipse alibi Christus ait, adhuc et animam suam oderit τ quodam itaque modo
mors ipsa humanitati Christi dominata est, quando eam videlicet prae angustia
sua reformidabat et transire potius quam venire volebat, quasi nolens sustinuit
propter injunctam sibi a Patre obedientiam. Qui etiam sublege factus est, cum
omnino legi nil deberet. Tale est itaque quod ait Apostolus: « Mors illi ultra non
dominabitur, » ac si diceret z Non opprimet nolentem, vel non affliget violenter
innocentem. Quasi enim violentiam mors in eum exercuit, cum innocentem et
nulli peccato penitus subjacentem oppressit, quae non nisi peccati causa homini
est immissa. Potest enim convenientius distingui quod dictum est : « Jam non
moritur, et mors illi ultra non dominabitur, » ut videlicet illud primum ad mor-
tem corporis, secundum vero ad mortem animae referatur. Tale quippe est,
« non moritur jam, >2 ac si dicatur, praesentem vitae mortem, id est, corporalem
non incurret. Tale est vero, « mors illi ultra non dominabitur, » ac si dicatur,
mors illa ulterior quae in reprobis corporalem sequitur, et etiam post resurre-
ctionem impiis dominatur, eumssnullatenus opprimet. Quae videlicet mors omnibus
quos arripit dominatur, et neminem nisi invitum detinere potest. Hanc autem
distinctionem sequens littera exigere videtur quae ait, « quia enim mortuus
est, etc. » Hinc enim probat quod mors illa quae ultima est, id est, quae post
hanc transitoriam sequitur aeterna, illi non dominabitur, quia ille semel mortuus
est in corpore tantum.

α Quod enim mortuus-est peccato penitus, 2> id est, in nullo penitus unquam
fuit peccato, sive actuali sive originali, pro quo videlicet peccato mors illa dam-
nationis debetur, ideo semel tantum mori potuit, ut dictum est, id est corpore
tantum, non anima. « Quod autem vivit. >› Mortuus est, inquam, sed vivit. jam
suscitatus. Et quod vivit, « vivit Deo, » sicut mortuus suerat peccato, immo quia
mortuus exsistit in praesenti saeculo peccato, necesse est ut in suturo vivat Deo.
Vivit peccato qui vivendo peccat3 vivit Deo qui ab ejus voluntate non discordat.
Quod quidem soli Christo sive in ipso capite sive in ejus glorificatis membris ve-
raciter assignatur. c< Ita et vos. » Quod praemisit de capite per similitudinem

quamdam ad membra reducit, ut videlicet peccato moriantur et Deo vivant. Et
11 32

