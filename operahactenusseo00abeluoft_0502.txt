492 PETRI ABAELARDI

tabilitatem defendens in his quidem quae ei ex *tempore conveniunt. α Certe,
inquit, ut Dominus hominis esset, ex tempore accidit Deo, et ut tuus Dominus
esset aut meus, qui modo esse coepimus. Quomodo igitur obtinebimus nihil
secundum accidens dici de De0, nisi quia ipsius naturae nihil accidi-t quo mute-
tur, ut ea sint¹ accidentia relativa, quae cum aliqua'mutatione earum rerum
de quibus dicuntur accidunt, sicut amicus relative dicitur, et fit aliqua mutatio
voluntatis, ut amicus dicatur. Nummus autem cum dicitur pretium, relative di·
citur, nec tamen mutatus est, neque cum dicitur pignus. Si ergo nummus po·
test nulla sui mutatione totiens dici relative, ut neque cum incipit dici, neque
cum desinit, aliquid in ejus natura vel forma, qua nummus est, mutationis fiat3
quanto facilius de incommutabili Dei substantia debemus accipere, ut ita dicatur
relative aliquid ad creaturam, ut quamvis tamen temporaliter incipiat dici, non
tamen ipsi substantiae Dei accidisse intelligatur, sed illi creaturae ad quam dici-
tur ², ι( Domine refugium factus est nobis? » In nobis ergo fit aliqua mutatio, et
efficimur ad eum refugiendo meliores, in illo autem nulla. Sed et Pater³ noster
esse incipit, cum per ejus gratiam regeneramur. Substantia itaque nostra mu-
tatur in melius. Quod ergo temporaliter dici incipit Deus, manifestum est relative
dici, non secundum accidens Dei, sed plane secundum accidens ejus ad quem
dici aliquid incipit Deus relative. Et quod amicus Dei justus esse incipit, ipse
mutatur, Deus autem absit ut aliquem temporaliter diligat, quasi nova dilectione.
Itaque omnes sanctos ante mundi constitutionem dilexit, sicut praedestinavit:
sed cum convertuntur, et inveniunt illum, tunc incipere ab eo diligi dicuntur,
ut eo modo dicatur, quo potest humano affectu capi quod dicitur. Sic etiam cum
iratus malis dicitur, et placabilis bonis; illi mutantur, non ipse : sicut lux infir-
mis oculis aspera, firmis lenis est, ipsorum mutatione, non sua. » Nemo itaque
quia Deum relative Patrem vocari novit, sive Filium, proprietates istas relatio-
num alias res esse a Deo praesumat confiteri, cum et ipsius Augustini testimonio ‚
quod longe ante posuimus, divina substantia ideo simplex dicatur, quod nihil sit in
ipsa, quod non sit ipsa3 qui* etiam omnem naturam, aut Deum esse, aut ab ipso
factam, aperte profitetur, sicut supra quoque meminimus. Sed et Hieronymus ipse,
ut supra quoque meminimuS, proprietates ipsas personas dicit. « Non enim, inquit,
nomina tantummodo, sed et nominum proprietates, id est personas confitemur. υ
Nam et in nobis ipsis multa relative accipiuntur, cum nemo discretus relationes
ipsas aliud a nobis esse concedat, quippe unaquaeque res cuilibet alteri similis
dicitur in eo quod esse habet3 vel etiam opposita sive dissimilis in eo quod non

¹ ln editis aut ea sint. - ² Psalm. ‚ Lxxxix , ν. 1. - stituimus. In editis et in codice Turonensi quod nihil sit
³ Ap. August. Sic et pater noster. — ⁴Sic locum re· sin ipsa, quod etiam.

