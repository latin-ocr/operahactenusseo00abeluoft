2266 PETRI ABAELARm

tentia, una gloria, una majestas, una ratio, una voluntas, eadem operatio, nou
divisa. Unum atque idem per omnia ipsae sunt, excepto quod ad differentiam
attinet proprietatum per quas ipsae ita ab invicem perpetuo diversae consistunt,
ut numquam unius personae proprietas in aliam transfundatur personam, ne·-
que unquam ab altera communicetur persona ι alioquin non esset proprietas,
sed communitas. Proprium autem Patris a se ipso tantum non ab alio esse ‚ et
coaeternum sibi Filium aeternaliter gignere, vel genuisse. Filii vero proprium est
a solo Patre aeternaliter gigni, seu genitum esse ¹, [Spiritus sancti proprium est
procedentem esse a Patre et Fili0], non creatum, non factum, non genitum ,
sed procedentem tantum. ‘Et haec quidem est trium personarum ab invicem
discretio, juxta proprietates singularum.

Quaedam itaque sic de Deo dicuntur, ut de una tantum trium personarum et
non de pluribus earum dici possint ε et rursus quaedam ita de pluribus personis
dici possunt, ut de eis tam divisim quam conjunctim dicantur, hoc est de eis
singulis et de eis simu13 quaedam vero conjunctim tantum. Verbi gratia Pater,
et generans, sive ingenitus, de solo Patre dicuntur; quamvis etiam et Spiritus
Sanctus cum non sit genitus , sit ipse quoque non genitus , non tamen et ipsum
consuevimus dicere ingenitum, sed solum Patrem, ut tale sit hoc loco dicere
ingenitum, ac si eum esse non ab aiio, sicut priore libello praefati sumus. Est
itaque hoc loco aliqua differentia dicere ingenitum, et dicere non genitum, sicut
aliqua est differentia dicere injustum et dicere non justum : quippe quod in·-
justum est necesse est esse non justum, sed non e converso. Lapis namque non
justus sicut et non rationalis, nec tamen injustus dicitur aut irrationalis. Illa
quippe infinita sunt sive abnegativa nomina, haec privatoria. Augustinus tamen
cle Trinitate libro V, ingenitam hoc nomen abnegative pro non genito ponit,
ubi videlicet capite vn de divinis similiter disserit personis his quidem verbis² ε
« Quod ergo dicitur ingenitus, hoc ostenditur, quod non sit Filius3 sed genitus
et ingenitus commode dicuntur. Filius autem latine dicitur, sed infilius ut
dicatur, non admittit loquendi consuetudo. Nihil tamen intellectui demitur, si
dicatur non Filius; quemadmodum etiam si dicatur, non genitus, pro eo quod
dicitur ingenitus, nihil aliud dicitur.» Item : «Non ergo jam dicemus inge-
nitum, quamvis dici latine possit; sed pro eo dicamus non genitum, quod
tantum valet. Num ergo aliud dicimus, quam non Filium? » Item : c< Ingenitus
porro quid est nisi non genitus? Sicut enim genitus non ad seipsum dicitur,
sed quod ex Patre sit3 ita cum dicitur ingenitus non ad seipsum dicitur, sed
quod ex genitore non sit ostenditur.» Ex his itaque liquet Augustinum hoc loco

⁸ Verba parenthesi inclusa desunt in ms„ sed ab editoribus Benedicttnts restituta sunt. - ² Cap. vn, opp. , t.V1u.

