652 PETRI ABAELARDI

«Moyses autem orabat dominum dicens : Quieseat ira tua, et esto placabilis
super nequitiam populi tui. Recordare Abraham, Isaac et Israel servorum
tuorum, quibus jurasti per temet ipsum, dicens: Multiplicabo semen tuum sicut
stellas coeli, et universam terram hanc de qua locutus sum dabo semini vestro, et
possidebitis eam semper. placatusque est Dominus ne faceret malum quod
locutus fuerat. » Ex quo liquide colligitur, quam accepta Deo fuerint illa prio-
rum patrum obsequia gratuita, ad quae nondum eos aliqua lex constringebat,
in qua nos adhuc ei libertate deservimus. Quod si in Abraham legem quodam-
modo dicas incepisse, propter circumcisionis scilicet sacramentum, nullam
profecto reperies eum ex hoc remunerationem apud Deum obtinere, ne qua
sit vobis ex lege gloriatio, nec quicquam justificationis adeptum esse. Scriptum
quippe est, ipsum nondum circumcisum per fidem sicut priores patres justi-
ficari, cum dicitur¹ τ « Credidit Abraham Deo et reputatum est illi ad justitiam. υ
Cujus etiam religio antea promissionem terrae vel multiplicationis futurae tam
sibi quam semini suo susceperat. Qui et postea circumcisus, cum audit a
Domino, in se vel in semine suo gentes omnes benedicendas, non hoc ex cir-
cumcisione, sed ex illa meruit obedientia qua voluit filium immolare. Denique
si universam testamenti vestri revolvas historiam, nullam reperies circumci-
sionis remunerationem promissam, sed id tantum a Domino constitutum esse ,
ut quisquis de semine Abrahae circumcisus non fuerit, in populo suo, id est
inter filios Abrahae, non connumeretur. Sic quippe scriptum est, Domino
Abraham dicente²z «Statuam pactum meum inter me et te, et semen tuum
post te, etc. Hoc est pactum quod observabitis. Circumcidetur ex vobis omne
masculinum. Infans octo dierum circumcidetur in vobis. Masculus cujus prae-
putii caro circumcisa non fuerit, peribit anima illa de populo suo, etc. υ Quod
quidem « perire, » si de damnatione quoque animae intelligendum esse dixeritis,
tanto minus habet rationis institutio circumcisionis, quanto periculosius est
eam non habere, sine qua prius nihil officiebat esse. Quae etiam sententia
regnum coelorum praestruit insantibus ante diem octavum morientibus, qui
nullam tamen adhuc commiserunt noxam qua damnari meruerint. Quod
etiam diligenter attendas quam remunerationem observantiae totius legis Do-
minus promittat ac praefigat. Nihil utique inde ab eo nisi terrenam prosperi·
tatem potestis exspectare, cum nihil aliud ibi promissum esse videatis. Qui cum
nec ostendat utrum hanc saltem obtineatis, qui vestro quoque judicio super
omnes mortales affligimini, qua spe in hac legis obedientia tot et tanta susti-
neatis non mediocriter est mirandum, cum illo videlicet commodo praecipue

¹ Genea, cap. xv, v. 6. — Genea, cap. xvu, v. 7 ct sqq.

