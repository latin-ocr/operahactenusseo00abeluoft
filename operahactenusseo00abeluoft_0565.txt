THEOLOGlA CHRlSTlANA. 555

torem ac rectorem mundo praeesse conveniat quam plures, atque unum potius
Deum ac Dominum omnium quam plures credi oporteat. Certum quippe est,
omnia tanto majori concordia regi, quanto paucioribus cura regiminis eorum
commissa est. Nihil autem melius aut majori concordia regi quam mundum
constat universum, sicut supra Tulliana exposuit ratio. Uni igitur ejus regimen
subjectum est. Nihil quippe, ut dictum est, majori concordia quam mundus
regitur, nec etiam res ea quaelibet, cui unus tantum praesidet rector. Nullo itaque
modo pluribus rectoribus mundus subjacet, sed uni tantum. Tanto quippe
major in omnibus custoditur concordia, quanto major tenetur identitas; et
tanto amplius a concordia receditur, quanto ab unitate magis absceditur. Ut
ergo summa sit concordia, summa teneatur identitas, ac praecipua conservetur
unitas. Nihil autem cum aliquo ita ut secum idem esse vel unum potest, nec ita
alii concordare ut sibi, cum a seipso nihil dissimile sit. Ad unum itaque cuncta
spectare ac referri convenit, ut quod rerum diversitate agitur, una ratione
concorditer administretur, modo in omnibus quem oportet servato. Sed nec
plures ad rerum creationem magis quam ad generale earum regimen convenire
credendum est, sed ab uno naturas omnes fieri sicut et regi opportune creditur,
ut tanto concordius regi valeant, quanto majori sunt connexae concordia. Tanto
autem major est earum concordia, quanto amplius ab uno eodemque penitus
semper principio manant, et earum artifex a multiplicitate ac diversitate recedit.
Facta autem sunt primitus, ut optime postea regerentur, et quae flebant ut rege—
rentur, ad regendum utique dum fierent praeparabantur. Ut ergo optime rege-
rentur facta, optime dum fierent ad regendum erant praeparanda. Quomodo
autem optime praeparantur dum fierent, ut facta postmodum optime regerentur,
nisi summa invicem concordia ex ipsa creatione sui colligentur, ut eo amplius
concorditer atque melius regantur, quanto concordius in ipsa eorum conditione
naturae ipsorum sunt invicem colligatae? Ad quam etiam conditionis concordiam
sicut et regiminiS, unitas ipsa atque identitas maxima conditoris perficit, ut
hinc quoque unum eumdemque penitus conditorem sicut et rectorem omnium
esse constet, quem nos Deum dicimuS, ac summum jure profitemur bonum. Qui
quomodo summum diceretur Bonum, nisi ceteris omnibus praecelleret bonis?
quod vero omnibus aliis praecellit, unum profecto et unicum esse convenit3 et
quod in se perfectum esse conceditur, atque ad omnia quae facienda sunt, ex
propria voluntate per se sufficiens, ex quo et omnipotens dicitur, compar aliquod
bonumhabere non potest. Neque enim bonum esse poterit, quod superfluum sit.
Superfluus autem alius vel creator esset vel rector, si unus ad omnia aeque sufficiat
ut plures. Sufficit autem cum sit summum ac perfectum, atque ad omnia sufficiens,
ut dictum est, honum. Nullo itaque modo plures Deos esse sive credi convenit.

