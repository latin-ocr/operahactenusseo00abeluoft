1NTRonucT10 AD ΤΗΕοιοῦιΑΜ. 141

fortuitu, sive praemeditate, quia id, optime Deo disponente et providente cur fieri
oporteat, agimus, ex libero ejus, si non ex nostro, procedit arbitrio : et quamvis
ea casu facimus, nihil tamen, quantum ad ipsum, casu fit, cujus providentia
cuncta praecedit, et ex ejus dispositione quidquid agimus contingit. Unde et pra·-
fatus Doctor Quaestionum LXXXIII cap. xxm, ita meminit¹: « Quidquid casu fit,
temere fit. Si ergo casu aliqua fiunt in mundo, non providentia universus mun·
dus administratur. >³ Item’: α Illud honum cujus participatione sunt bona caetera,
non propter aliud, sed per semetipsum bonum est. Quod divinam etiam provi-
dentiam vocamus. Nihil igitur casu fit in mundo. υ Ac si aperte dicat : Nihil fit
quod non ex'aliqua providentia saltem divina proveniat, nec tamen ideo penitus
eos errare ducimus, qui casu plurima fieri profiteantur, quantum ad nostram ,
ut dictum est, incertitudinem. Qui etiam, juxta Philosophos, cum ea naturae in-
cognita dicunt quae casu proveniunt , hoc est nullam rei naturam ad hoc praeco—
gnoscendum sufficere, ut inde certa queant esse; nullatenus hic divinae majestatis,
sed creaturarum tantum naturam attendunt. Qui etiam cum ea quae pei· miracula
fiunt, impossibilia dicunt, vel contra naturam fleri profitentur, ut virginem pa-
rere, vel caecum ulterius videre, profecto ad usitatum naturae cursum, vel ad
primordiales rerum causas respiciunt, non ad excellentiam divinae potentiae,
quam videlicet constat ex propria natura quidquid decrevit posse, et praeter so-
litum ipsas rerum naturas quocunque modo voluerit permutare. Quae si nunc
quoq-ue, hominem ex limo terrae formaret, vel feminam de costa viri produceret,
sicut in primis actum est parentibus : nemo utique esset qui contra naturam vel
praeter naturam id fieri non censeret, eo, ut dictum est, quod primordialium cau-
sarum institutio ad hoc minime sufficere posset, nisi Deus praeter solitum, pro-
pria voluntate, vim quamdam rebus impertiret, ut hoc inde fieri posset, qua
y videlicet voluntate et ex nihilo cuncta potuit creare. Ex quo liquidum est, ut
Jam non semel meminimus, philosophorum tractatus, per quos maxime rerum
naturae vestigantur, ita creaturarum naturis, et earum usu quotidiano conten-
tos esse, ut summam illam divinae potentiae naturam, quae universis imperat
naturis, et cujus voluntati obtemperare proprie naturam dicendum est, vix
aut nunquam attingere audeant, sed omnes eorum regulas infra eam, aut
- extra eam penitus consistere. Unde cum aliquid possibile vel impossibile,
id est naturae consentire vel repugnare dicunt, juxta solam creaturarum facul—
tatem, non divinae potentiae virtutem, hoc metiuntur. Ex quo apparet quam
verum sit quod supra meminimus, in illa videlicet philosophorum regula,
cujus possibile est antecedens, et consequens, eos ad creaturarum tautum

¹ Quaese. xxiv, 0pp., t. VI, col. 6. — ²Ibid., ibid.

