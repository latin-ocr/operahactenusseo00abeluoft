78 PETRI ABAELARDI

asserunt nil ,ad catholicae fidei mysteria pertinens ratione investigandum esse,
sed de omnibus auctoritati statim credendum esse, :quantumcunque hiec ab
humana ratione remota esse videatur. Quod quidem si recipiatur, ipsum quoque
Gregorium in hisquae antea de dictis ejus collegeramus, sibimetipsi contrarium
reperiemus; nec sibi tantum sed caeteris omnibus fere Doctoribus sanctiS, qui
nos pariter cum ipso ad rationes fidei nostrae perquirendas seu reddendas adhor-
tantur. Alioquin, ut supra quoque meminimus, cujusque populi fides, quantam-
cunque astruat falsitatem, refelli non poterit,-etsi in tantam devoluta sit caeci-
tatem ut idolum quodlibet Deum esse ac coeli ac ter-rae creatorem fateatur.
Statim quippe qui hoc receperit, cum hinc pulsare eum coeperimus, sicut olim
Martyres faciebant, cum idololatriae cultum Gentilibus improperarent, respon-
dere poterit, secundum nos ipsos, etiam de fide ratiocinandum non esse, nec a
nobis alios impeti debere, unde nos ab aliis censemus impetendos non esse. No-
vimus quippe ipsum beatum Gregorium saepius in scriptis suis eos qui de resur·
rectione dubitant, congruis rerum exemplis -vel similitudinibus ratiocinando
ipsam astruere, pro qua tamen superius dixit, fidem non habere meritum cui
bumana ratio praebet experimentum. Nunquam hi quos rationibus suis in fide
resurrectionis aedificare volebat, has ejus rationes, secundum ipsius sententiam,
refellere poterant, secundum quam scilicet astruere dicitur, nequaquam de fide
humanis rationibus disserendum esse, qui nec hoc astruere dictis, ipse proprie
exhibuit factis. Qui nec etiam dixit, non esse ratiocinandum de fide, nec hu-
mana‘ratione ipsam apud Deum habere meritum, ad quam non tam divinae
auctoritatis inducit testimonium, quam humanae rationis cogit argumentum. Nec
quia Deus id dixerat creditur, sed quia hoc sic esse convincitur, recipitur.
Distinguitur itaque fides talis a fide Abrahae, qui contra spem in spem credidit3
nec naturae possibilitatem, sed promittentis attendit veritatem. At nunquam, si
fidei nostrae primordia statim meritum non habent, ideo ipsa prorsus inutilis est
judicanda, 'quam postmodum. charitas subsecuta, obtinet quod illi defuerat.
Nam quam multi¹, cum his qnae praedicabantur non crederent, ipsarum exhibi-
tione rerum et magnitudine miraculorum credere sunt compulsi! Quod de
Apostolo etiam Thoma , cum de resurrectione Domini dubitaret, sactum esse
cognoscimus. Sic et in Pauli conversione gestum videmus, qui cum superari
ratione non posset, factis ipsis constrictus, ad fidem est compulsus, et quanto
gravior ipse ante conversionem fuerit, tanto postmodum fides ejus fortior
exstitit. Vix enim qui loquenti’ leviter credidit, firmus in fide permansit; nec
quod levitate geritur, stabilitate firmabitur. Unde et in Ecclesiastico scriptum

¹ Male legit Amboesius Numquam multi. - ²Amboesius loquitur.

