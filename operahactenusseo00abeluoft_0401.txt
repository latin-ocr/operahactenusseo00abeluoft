THEOLOGlA CHRISTIANA. 391

testatus· est. n Ac si diceret eam esse ejusdem substantiae cum ipso Verbo, a quo
ipsa est. Puritas mentis dicitur subtilitas rationis, quae universas discutiendo
penetrat naturas. Haec autem sunt illa quae proposuimus Macrobii verba :
«Anima ergo, inquit, creans sibi condensque corpora, nam ideo ab anima
natura incipit, quam sapientes de Deo et mente Noym nominant, ex illo puris-
simo sonte, quem nascendo de originis suae hauserat copia, corpora coeli et
syderum quae condidit prima animavit. υ Et post aliqua, cum ipse ipsius
animae vires distingueret, quas in corporibus exercet, secundum quas omnium
animatorum ordinata est natura, ut alia scilicet aliis praesint, adjecit dicens :
α Hunc rerum ordinem, et Virgilius expressit¹. Nam et mundo animam dedit, et
ut puritati ejus attestaretur, mentem vocavit. Coelum enim, ait, terras et
maria, et sydera Spiritus alit intuS, id est anima3 et ut illius animae assereret
dignitatem, mentem esse testatus est ε «Mens agitat molem. » Necnon ut osten-
deret ex ipsa anima constare et animari universa quae vivunt, addidit :

Hinc hominumpecudumque genus, etc.

thue asseveraret eumdem esse in anima semper vigorem, sed usum ejus
hebescere in animalibus corporis densitate, adjecit:

Quantum non noxia corpora tardant.

Haec quidem omnia tam Virgilii quam Macrobii verba facile est juxta
propositum nostrum ad nostrae fidei tenorem accommodare; non aliter
ea convenit exponi. Quod itaque ait -usum animae hebescere in animalibus
corporis densitate, tale est Spiritus sancti gratiam suorum beneficiorum
efficaciam minus habere in carnalibus et bestialibus hominibus, qui magis
sensibus quam ratione reguntur, carnalibus scilicet dediti voluptatibus, ut
ipsam densitatem corporis carnalium illecebrarum magnitudinem intelli—
gamus. Qui etiam ubi ait ipsam animam creare sibi corpora et condere,
eam creatorem rerum, et per hoc Deum esse astruit, et creatarum rerum
ordinatorem, et praeparatorem ad bona opera, donorum suorum distri-
butione, ut sibi eas dignum habitaculum efficiat. Ab anima naturam dicit
incipere, quia per gratiam Spiritus sancti nascimur spiritualiter, ut simus
filii Dei magis quam servi. Sicut enim subtracta hac gratia moreremur in
vitiis, ita et ea collata nascimur in veram virtutum vitam, quas per natu—
ram habemus, et contra naturam vitia, oum sit vitium corruptio naturae. De

¹ AEneid. Vl, v. 727 et sq..

