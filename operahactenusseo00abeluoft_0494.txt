484 PETRl ABAELARDl

diligentius fiat, praemittendum est, ut diximus, quot modis dicatur idem, et
quot modis diversum.

Quinque autem modis ac pluribus fortasse utrumquev per se etiam acceptum
dici videtur. Idem namque sive unum aliquid cum aliquo dicitur, secundum
essentiam, sive secundum numerum, idem proprietate, idem definitione, idem
similitudine, idem pro incommunicato. Totidem modis e contrario dicimus
diversum ac fortassis pluribus.

Idem aliquid cum aliquo essentialiter dicimus, quorum eadem numero [est
essentia ε ita scilicet ut hoc et illud sint eadem numero essentia, sicut eadem
numero essentia est ensis et mucro, vel substantia et corpus, sive animal
sive homo, sive etiam Socrates, et album idem numero quod durum. Verum
est enim substantiam esse hoc corpus sive hoc animal, licet non omnem. Et
haec quidem omnia, quae videlicet eadem sunt essentialiter, eadem numero
dicuntur, quia cum eadem sit utriusque essentia, non potest in eis numerus
rerum multiplicari, nec computatio ex ipsa rerum discretione protendi, ut vide-
licet dicatur de eis unum, duo, etc., cum videlicet numerus nonnisi in discretis
constat essentiis, hoc est, in his quae ita penitus sunt diversae, ut non solum hoc
non sit illud, verum nec alterum de altero sit, nec aliquid de isto sit de illo,
hoc est, ut nec alterum pars sit in quantitate alteriuS, nec eamdem communi-
cent partem.

Idem vero proprietate aliquid cum aliquo dicitur, quando hoc illius proprie-
tatem participat, ut album duri, vel durum albi. Nam et album duritiam parti-
cipat, quae proprietas duri, quod est dicere «durum est album‚>› vel e converso
durum albi. Nonnulla autem essentialiter eadem sunt, quae tamen proprietatibus
suis distinguuntur, cum eorum scilicet proprietates ita penitus impermixte ma-
neant, ut proprietas alterius ab altero minime participetur, etiamsi sit eadem
numero penitus utriusque substantia. Verbi gratia, in hac imagine cerea idem
est numero haec cera, hoc est materia ipsa et materiatum, nec tamen ibi materia
ipsa et materiatum suas communicant proprietates, cum nec ipsa materia cereae
imaginis sit materiata, hoc est ipsa cera sit facta ex cera, nec ipsum materia-
tum sit materia ibi, hoc est cerea imago sit materia cereae imaginis, cum vide·-
licet nihil sui ipsius pars aliquo modo sit constitutiva, aut naturaliter prius.
Itaque materia cereae imaginis et materiatum ex cera cum sint eadem numero
essentia, in suis proprietatibus tamen sunt impermixta. Ipsa quippe materia
cereae imaginis et ipsum materiatum , utpote ipsa cera et ipsa imago cerea sunt
eadem cera, haec scilicet cera: sed tamen ipsum materiatum ibi nequaquam
est materia, nec ipsa materia est materiata, licet ea res est quae materiata.
Pertinet autem ad proprietatem materiae praecedere ipsum materiatum quod

