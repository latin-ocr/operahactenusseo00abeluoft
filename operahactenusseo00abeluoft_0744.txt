734 PETRl ABAELARDI

quam plerique alii frequenter ponunt, eo fortassis quod hujus modi sensus simi·
lior intellectui videatur quam caeteri. Eam quippe rem quam intelligimus sic
animus ante se collocat, quo modo rem nobis antepositam aut proximam aut
longinquam cernere consuevimus. Cum itaque tam origine quam nomine sensus

et intellectus conjuncti sint, necessarium duxi eorum differentiam assignare,
tunc etiam cum simul in anima fiunt.

Dzfferentc'a sensas ad intellectum.

Differunt autem quod sensus perceptio rei corporalis est corporeo indigens
instrumento, hoc est talis animae applicatio quam in rem corporalem dirigi
atque agere necesse fit, et per corporeum aliquod exerceri instrumentum, utpote
per oculos, vel per aures, vel quamcumque aliam corporis animati portionem,
sine qua nullatenus haberi ipse possit. Intellectus vero, hoc est ipsa animi
excogitatio, nec corporei exercitio indiget instrumenti quo videlicet ad excogi-
tandum utatur, nec etiam virtute rei existentis quae excogitetur, cum aeque sci·
licet et existentem et non existentem rem, sive corporalem sive incorporalem ,
animus sibi per intellectum conficiat, vel praeteritorum scilicet reminiscendo
vel futurum praevidendo, vel ea etiam non nunquam confingendo quae nunquam
esse contingit, utpote centaurum, chimeram, hircocervum, sirenes et alia
multa. Et haec quidem clara est sensus et intellectus differentia. Praeterea sensus
nullam vim deliberandi aliquid habet, hoc est attendendi aliquid secundum
aliquam naturam aut proprietatem ipsius. Unde aeque tam irrationabilibus
quam rationabilibus communis est animalibus. At vero intellectus esse non po-
test nisi ex ratione aliquid juxta aliquam naturam aut proprietatem attendatur,
etiam si sit intelligentia cassa. Quippe cum centaurum sibi animus fingit tan-
quam animal partim ex homine, partim ex equo compositum, itaque animalis
naturam ac per hoc corporis sive substantiae attendere eum necesse est. Et cum
hominis et equi quasi partes quasdam sibi junctas consideret, et humani quoque
et equini corporis non praetermittit proprietatem. Unde intellectus minime esse
potest, ubicumque ratio non subest ex qua deliberetur aliquid, hoc est atten-
datur juxta naturam aut proprietatem aliquam. Rationem autem dicimus vim

ipsam seu facilitatem discreti animi qua rerum naturas perspicere ac dijudicare
veraciter sufficit.

Rationis ad rationalitatem.

Non idem vero est rationalitas quod ratio; illa quippe omnibus angelicis et
humanis spiritibus inest ex qua rationales dicti sunt, haec vero quibusdam tan·

