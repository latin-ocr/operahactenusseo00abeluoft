774 APPENDlX.

stertit auditor. Alius cubito innititur, ut det oculis suis somnum. Alius super molle

cervical dormitionem palpebris suis molitur. Alius super genua caput reclinans dormitat.
Cum itaque lector in Petri satis aliquod reperiret spinetum, surdis exclamabat auribus

pontificum : Damnatis? Tunc quidam vix ad extremam syllabam expergefacti, somno-
lenta voce, capite pendulo, Damnamus, aiebant. Alii vero damnantium tumultu excitati,
decapitata prima syllaba, namus inquiunt. Vere natis, sed natatio vestra procella , natatio
vestra immersio est. Sic milites dormientes testimonium perhibent, quia¹ « nobis dor-
mientibus venerunt Apostoli, et tulerunt corpus. n Qui vigilaverat in lege Domini die ac
nocte, nunc damnatur a sacerdotibus Bacchi. Sic morbidus medicum curat. Sic damnat
naufragus in littore constitutum. Sic arguit innocentiam qui ad furcas ducitur suspen-
dendus. Quid agimus, anima? Quo nos vertimus? Exciderunt ne tibi praecepta rhetorum,
et occupata luctu , praepedita singultibus, dicendi ordinem non tenes? Putasne veniens
Filius hominis inveniet fidem superterram? Vulpes fovea& habent, «et volucres coeli
nidos ε Petrus autem non habet ubi caput suum reclinet. Sic judicant in loco judicis
sedentes rei; in loco vindicis innocentiae vexatores. Simul sunt omnia talibus judicibus,
talibus actoribus depravata² ι

Hic satur exiguo mavult turgescere somno,

Hic exporrectis ampullat verba labellis.

Hic loquitur nimis, ille tacet ι hic ambulat, hic stat.
Alter amat fletus, alter crispare cachinnum.

Diversisque modis par est vesania cunctis.

Quid hi tales egerint, quid decreverint jurisperiti, Evangelica lectio consolatur. « Colle-
gerunt, inquit⁸‚ Pontifices et Pharisaei Concilium, et dixerunt t Quid facimus? quia hic
homo multa mira dicit. Si dimittimus eum sic, omnes credent in eum. ι» Unus autem

ex ipsis nomine Bernardus abbas, cum esset pontifex concilii illius, prophetavit dicens ε
« Expedit nobis ut unus exterminetur homo a populo, et non tota gens pereat. » Ab illo

ergo die cogitaverunt condemnare eum, dicentes illud Salomonis¹⁴ : « Tendamus insidias
justo, » supplantemus ei gratiam labiorum. Inveniamus radicem verbi contra Justum.
Facientes fecistis , et linguas vipereas in Abaelardum evaginastis. Subversi subvertistis,
et vinum absorbuistis, sicut qui devorat pauperem in abscondito. Inter haec Petrus
orabat⁵, «Domine, libera animam meam a labiis iniquis, et a lingua dolosa. » Interdum
illud Psalmistae sedulo ruminabat⁶ : « Circumdederunt me vituli multi, tauri pingues
obsederunt me. Aperuerunt super me os suum. » Vere pingues, quorum colla thoris
adipeis incrassata liquidam sudabant arvinam. Nec mirum. visitaverant enim dome-

¹Matth.‚ cap. xxvln, v. 13. — ² Persius, Sat, V, v. 55. — ³ Joan., cap. xi, v. 47. -- ‘Prov.‚ cap. 1, v. 11. —·
⁵ Psalm. cxix, v. 2, 4. —⁶ Psalm. xxi, v. 1³ et 14.

