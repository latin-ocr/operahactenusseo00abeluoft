274- PETRI ABAELARDI

Unde non minima fieri quaestio solet, quare videlicet poena haecreservatur
ubi peccatum quod ejus causa est, condonatur : ut qui videlicet in baptismo
plenam peccatorum remissionem percipiunt, statim illam saltem quam in paras-*2
diso ante peccatum habebant, immortalitatem recuperent? Ad quam quidem
quaestionem Isidorus de summo bono respondens lib. Ι, cap. xx111, ait : « Si a poena
praesenti homi nes liberarentur per baptismum, ipsum putarent baptismi pretium,
non illud aeternum. Ergo soluto reatu peccati, manet tamen quaedam temporalis
poena, ut illa ferventius vita requiratur, quae erit a poenis omnibus aliena. Quis·
etenim nesciat omnes fere homines plus temporalem vitam qnam aeternam ap·
petere, cum pro ea quam retinere non possunt multo amplius quam pro aeterna
laborent, et plus corporis quam animae mortem pavere, et magis sollicitari de
praesentis vitae aerumnis quam futurae? Si hujus itaque animalis vitae felicitatem
se detinere considerarent, amplius ad Ecclesiae sacramenta propter istam quam
propter aeternam se praepararent3 et hujus qualicunque refrigerio contenti, illius
perfectionem gloriae vel omnino contemnerent, vel minus appeterent :in hoc
ipso iniqui, quod summo bono inferius anteponerent. ι)

α Quod si spiritus. >2 Dixi quia corpus nostrum mortuum est, id est morti
temporali subjectum remanet, etiam post remissionem peccatorum omnium.
Sed ab hac etiam mortalitate ipsum liberabitur in resurrectione, ,ut non solum
animam, verum etiam corpus divina glorificet gratia. Et hoc est quod ait, « si
spiritus ejus, ›> id est Patris, quo videlicet Patre divina specialiter designatur
potentia. «Ejus, ³> inquam, «qui» per propriam potentiam <c suscitavit» jam
caput nostrum «a mortuiS‚ idest Jesum. » Habitans, ut dictum est, in nobis, ipse
idem « qui suscitavit Jesum » non ab infirmitate, sed a morte, etc. ldeo resuscita-
tionem Christi repetit, ut ea saepius memorata securiores nos reddat. «vivificabit
etiam nostra mortalia corpora, n ut eamdem resurrectionis gloriam in capite et
membra participent3 vivificabit non quo modo corpora reproborum, quae passi-
bilia erunt, et cruciatui apta, sed propter α inhabitantem spiritum, » id est prout
debetur reverentiae spiritus Christi, qui in corporibus illis quasi in templo jam
habitat et quiescit, jam per ejus gratiam repressis motibus carnalibus

Non parva est quaestio, cum divina substantia humanam sibi in unam Christi
personam conjunxerit, et eadem sit penitus Patris et Filii et Spiritus sancti
substantia individua , cur Filius potius quam Pater aut Spiritus sanctus dicatur
incarnatus ε vel cum sint opera Trinitatis indivisa, videlicet ut quidquid una
personarum facit et caeterae faciant, quomodo filius carnem assumpsisse dicatur,
et non Pater aut Spiritus? Sed hoc ex Atropologia¹ nostra petatur. «Ergo fra·

¹ Forsan legendum Matho-apologia, ut conJicit Amboesius. Quale sit istud Abaelardi opus plane nos sugit.

