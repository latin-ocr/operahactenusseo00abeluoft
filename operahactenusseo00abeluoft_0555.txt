THEOLOGlA CHRISTIANA . 545

donis suae gratiae¹ vegetata, quas rursus animalem vitam nobis certum est im-
pertire. Patrem suum, id est Noym, dicit animam indui in ea sua vi qua in·
tuetur, hoc est ratione utitur ε quia ex ratione quam habet maximam similitu-
dinem cum divina sapientia tenet, cum ratio maxime sit adscribenda Sapientiae.
Paulatim anima in corpora respicit, quia ad comparationem plenitudinis illius
summi Boni, modicum est quidquid habemus, quantacumque dona virtutum
ab ipso susceperimus. Possumus etiam in eo paulatim dictum esse intelligere,

quod quibusdam gradibus per intervalla temporum a minimis ad maxima Spi-
ritus suos fideles promoveat, nec sua simul conferat dona. Degenerare dicitur

anima in ipso suae operationis effectu, ex quo anima dicta est, cum non sit hoc
aeternum, sed temporale, quod operatur. In quo, ni fallor, illud facile est ab·
solvi, quod Plato animam mundi incoepisse voluerit, nec coaeternam esse Deo
et menti. Cum enim Spiritum sanctum animam magis quam Spiritum appel-
laverit, quasi ah animando, hoc est vivificando nos donis suae gratiae per incre·
menta virtutum, non semper Spiritus anima fuit, id est vivificans3 quia duae
nondum creaturae essent, quibus dona sua distribueret, in illas donorum suorum
distributionem non exercebat. Sicut ergo Spiritum Sanctum qui in se est om-
nino simplex, multiplicem tamen dicimus, et VII Spiritus appellamus secundum
diversitatem donorum : ita etiam Philosophus eumdem quiin essentia propria
essentialiter subsistit, incoepisse quantum ad effecta sua voluit, ex quibus eum
animam magis quam Spiritum appellaverit. Spiritus quippe nomen est naturae,
anima vero officii, ab animando scilicet. Sicut ergo ipsos coelestes Spiritus
semper quidem Spiritus, sed non semper angelos esse profitemur, eo quod
Angelus nomen sit officii, non naturae : et Dominum JESUM CHRISTUM secundum
humanitatem incoepisse, secundum vero divinitatem aeternum esse praedica-
mus : ita et Spiritum Sanctum, secundum subsistentiam essentiae suae, aeternum,
secundum effecta vero, incoepisse dicamus, quod est dicere effecta potius quam
ipsum incoepisse3 et hunc quidem Philosophi sensum esse arbitror sub illo
animae typo, quo eam creatam esse , id est incoepisse perhibet, et quasi tempo-
ralem esse non aeternam3 juxta quem et Macrobius animae ipsi tam Deum quam
Noym praeferre non abhorret. Vocet itaque Spiritum Sanctum Plato animam,
secundum effectum operum3 nos vero dicamus Spiritum, secundum naturalem
suae bonitatis effectum, quem ita ab aeterno habuit, ut tunc opere eum impleat
quando implendum esse praevidit. Dicat ille animam incoepisse secundum effecta,
nos vero Spiritum in effectu suae bonitatis aeternaliter perseverare. Dicat ille
animam incoepisse, nos Spiritum omnino aeternum esse. Sit processio Spiritus

¹ Hic in MS. spatium quoddam vacuum relictum est.
11 69

