550 PETRI ABAELARDI

tamen sibi invicem per praedicationem non jungamus, ut videlicet dicamus
Patrem esse paternitatem, et e converso. Si enim Pater esset paternitaS, pro-

fecto ex participatione Patris esset assignandus Pater, ut videlicet idem penitus
esset, aliquem esse eum qui pater est, et eum habere in se paternitatem, hoc
est eum esse patrem, quod omnino falsum est. Quippe sicut aliud est aliquid
esse id quod est priuS, vel id quod est perpetuum, quam ipsum esse prius
vel esse perpetuum3 ibi quippe res formatae, hic formae ipsae praedicantur : ita
aliud est aliquid esse eum qui pater est, quam ipsum esse patrem ε hoc est,
aliud est ipsum esse eum qui habet paternitatem, quam ipsum habere paterni-
tatem, licet illud sine hoc non possit esse. Qui itaque dicit de aliquo quia est
pater, paternitatem, non patrem praedicat. Si vero diceret quia est is qui pater
est, hoc est qui habet paternitatem3 tunc utique patrem ipsum praedicaret. Non
est itaque Pater paternitas, cum ex participatione patris non sit assignandus
pater3 sed ex participatione, ut dictum est, paternitatis. Sed neque e converso
paternitas est Pater, hoc est habens paternitatem respectu Filii sui, cum ipsa
omnino substantia non sit, ut ex seipsa Filium gignere possit, sed magis pro-

prietas relatio substantiae est, quam substantia. Sed haec nunc satis.
Superest autem novissima quaestio, quomodo scilicet hanc fidem Trinitatis

soli Christiani teneant, et non etiam vel Judaei vel Gentiles· Cum enim Deum
esse Patrem et Filium et Spiritum sanctum, tale sit, ut diximus, Deum esse
Potentiam, ut dictum est, generantem, et Sapientiam genitam, et Benignitatem
procedentem, cum istud nemo discretus ambigat, sive Judaeus‚ sive Gentilis ε
nemini haec fides deesse videtur3 quod et nos quidem concedimus, sequentes
Apostolum qui ait¹ : «Quod notum est Dei, manifestum est illis z 2> ac si di-
ceret : Quod ad divinitatem pertinet ratione percipiunt ε quia haec de Deo natu·
raliter ratio unumquemque edocet. Unde et superius cum Platonicorum sen-
tentias de Verbo Dei Augustinus praesentaret, solum quod ad divinitatem Verbi
pertinet se in eis reperisse confirmavit, et nihil de Incarnationis mysterio, in
quo totam salutis humanae summam consistere certum est, sine quo frustra
cetera creduntur. Facile autem convinci poterit, eos quoque qui nostra de fide
verba abhorrent, cum videlicet audiunt Deum Patrem et Deum Filium, in
sensum verborum nobis esse conjunctos. Inter-rogemus enim eos, si Sapientiam
Dei credant, de qua scriptum est², «Omnia in Sapientia fecisti : » et statim
respondebunt se credere. Inferamus deinde convenienter eos in hoc ipso Filium
Dei sicut et nos credere, cum nos videlicet ‚idem intelligamus per Verbum, sive
per Filium Dei, quod illi per Sapientiam Dei. Quisquis autem Filium esse

¹ Rom.. cap. 1, v. 19. — ² Psalm. cur, v. 24.

