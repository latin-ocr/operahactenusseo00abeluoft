422 PETRI ABAELARDI

amoris fervor ad contemplationem divinae visionis suspendit, omni jam mun-
danarum necessitatum sollicitudine postposita, et quasi in coelestibus nostram
tenet conversationem. Quod nec ipsa Macrobii expositio notare praetermisit,
activam rectorum vitam per hoc a contemplatione philosophorum distinguens.
Duos itaque continentium ordines in philosophis concluserunt, cum alios
adhuc purgari per abstinentiae ac studii assiduitatem dicunt, qui fortasse phi-
losophantes rectius quam philosophi dicendi sunt, et communi habitatione
studiorum, sormam coenobitarum tenent monachorum, qualem et Josephus in
octavo decimo Antiquitatum libro vitam Essenorum describit, cum apud Hebraeos
quoque tria genera philosophorum et eorum sectas distingueret, quorum alios
Pharisaeos, alios Saducaeos, alios Essenos appellat, quos quidem novissimos miris
effert laudibus3 alios jam purgati ac defecati animi esse, in quorum carne jam
per diutinam abstinentiam mortificata, nullus jam irrepere vel dominari concu-
piscentiae motus valet, qui jam solitaria habitatione viventes, suo ipso sufficiant
praesidio, qualium perfectam anachoretarum vitam dicimus, quos quidem juxta
Hieronymum ad Rusticum monachum scribentem, de conventu monasteriorum
egredi oportet quasi de schola philosophantium , ut illic sub regula disciplinae
instruantur, atque tam exemplo aliorum quam verbo ad perfectionem eru-
diantur, et a recenti consuetudine voluptatum abducti purgentur3 hic purgati
jam, et in omnibus instructi, cunctisque- tentationum motibus repulsis, quasi
sui ipsorum victores, sui regimen securi suscipiant, et ad videndum Deum,
purgatis jam mentibus, toti anhelent, ut jam nulla hominum frequentia vel
aspectu ab illa contemplationis celsitudine revocentur. Quantus autem mundi
contemptus apud philosophos suerit, et quam sibi arctam vitam a saeculo
recedentes instituerint, quantumque alios ad hoc ipsum tam factis ipsis quam
dictis adhortati sint, pluribus sanctorum quoque patrum testimoniis didici-
mus⁸. Socratem quippe multosque alios omnia reliquisse, sicut et apostolos,

· Ambrosius in epistola ad Ireneum : α Pytagoricum mandatum in aliquorum scriptis
praedicari invenimus, quod ille discipulos suos communem atque usitatam populo prohi-
buerit ingredi viam. Sed hoc unde assumserit non est incognitum. Nam cum ex populo
Judaeorum, ut plerique arbitrantur, genus duxerit, ex ejus disciplina derivavit etiam
magisterii praecepta, meritoque magnus apud philosophos habitus, aequalem , ut aiunt,
vix reperit. Legerat itaque in Exodo Moysi praeceptum esse, ut montem cum sacerdotibus
ascenderet, populus autem deorsum staret. Separavit igitur sacerdotes a populo, et postea
ipsum Moysen intra nubem intrare praecepit. Vides divisiones? nihil in sacerdotibus ple·
beium requiri, nihil populare, nihil commune cum studio atque usu et moribus incon-
ditae multitudinis? Supergradiamur igitur plebeias opiniones, et strata quaedam gregalis
conversationis ac detritae vitae, orbitas declinemus vulgaris semitae : solum quaeramus

nobis viam inaccessam sermonibus insolentium, inviam operibus imperitorum, quam
nullus maculosus deterat.

