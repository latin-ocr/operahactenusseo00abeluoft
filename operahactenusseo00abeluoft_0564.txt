554 PETRI ABAELARDI

melius, inquit, geruntur ea quae consilio quam quae sine consilio administrantur,
nihil autem omnium rerum melius quam omnis mundus administratur : consilio
igitur mundus administratur. ι» Quanta autern ratione cuncta in mundo fiant ac
disponantur, maximus omnium philosophorum Plato diligenter attendens ait ε
α Nihilfit cujus ortum non legitima causa et ratio praecedat. 2> Quae enim quantum
ad nos fortuita dicuntur, atque inopinate provenientia, certis in Deo rationis
legibus fixa sunt, atque optimo quaeque fiunt consilio. Hoc vero, quo optime
cuncta fiunt ac disponuntur, consilium, alii Deum, alii naturam ipsam rerum ,
alii mentem seu animam mundi vocare consueverunt, omnes autem id summum
bonum intellexerunt, quod professus est SocrateS. Primus autem Anaxagoras
inter universos philosophos divinum animum omnium effectorem naturarum
sensisse perhibetur, sicut in octavo de Ciuitate Dei beatus commemorat Au-
gustinus¹. Unde et illud est in epistola ad Macedonium': «Non propterea veritas
cara esse debet, quia non latuit Anaxagoram, sed quia veritas est, etiamsi nullus
illorum cognovisset. » Facile autem illud quoque ratione conjici poterat, mun-
dum etiam ipsum et quae in eo sunt, a seipsis non esse, nec per se subsistere,
sed ab alio quocumque longe cunctis excellentiore cuncta optime tarn fieri
quam regi. Quippe quod a seipso est, natura dignius esse constat, quam quod
ab alio est. Et omne quod rationis atque intelligentiae capax est, universis aliis
excellentius esse non ambigitur. Non igitur oportet rationalem substantiam ab
alio esse concedi, si ratione carentem a se esse ponamus. Nemo autem est
nostrum, qui se ipsum ignoret a se minime esse, sed ab alio gigni3 quomodo
igitur ea quae ratione carent, ab alio esse negabimus? Partes itaque mundi, quae
naturaliter priores sunt, factas esse convenit : ac per hoc ab alio mundum exor-
dium ducere, atque facturn esse ε quippe quem etiam propter hominem factum
esse constat, cui singulis suis partibus deservit, longe indigniorem eo esse con-
venit, ac per hoc minime concedi oportet, hunc non esse sactum, cum ille
factus sit. Multo minus etiam convenit, ut suo regimine non rationalia quam
rationalia nitantur; hominem autem quamvis rationalis sit, nequaquam suo
regimini sufficere constat, cum seipsum quomodo vult in hujus vitae pelago
regere non valeat. Multo igitur minus proprio regimini committi convenit, quae
qua se regere possint ratione carere certum est. Id vero est mundus, sive ejus
singulae particulae. Et his quidem vel consimilibus rationibus omnia quae in
mundo sunt conditorem seu rectorem habere manifestum arbitror, quem nos
Deum dicimus.

De cujus nunc unitate superest disputare, ut magis videlicet unum condi-

· August. de Civit. Dei, lib. VIII, cap. u. —- ² Leg. In Epistolis.

