792 APPENDlX.

V

EPISTOLA ROSCEL1N1
Ad P. Abaelardum.

Lectori gratum erit rursus ibi invenire insignem illam epistolam, quam paucis abhinc annis, vir clar.
Schmeller, bibliothecae Monacensis subpraefectus‚ in parvo quodam seculi XIII volumine repertam,
publici juris primum fecit (Abhandlungen der 1 class. d. k. Alc. der Wiss. V Ba, III Abth.); quamque ad
Petrum Abaelardum directam fuisse, nec alii cuiquam tribuendam praeter Roscelinum, licet inscriptione
et subscriptione in codice careat, tenor ipse sermonis satis declarat. Illa quidem esse haud immerito
videtur epistola, quae iram Abaelardi maxime accensit et ipsi persuasit ut epistolam contra Roscelinum ad
episcopum Parisiensem conscriberet, quam supra, hujusce tomi pag. 150, post Amboesium edidimus, cum
nobis nondum innotuisset libellus a clar. viro Schmeller feliciter detectus.

Si christianae religionis dulcedinem quam habitu ipso praeferebas vel tenuiter degu-
stasses, nequaquam tui ordinis tuaeque professionis immemor, et beneficiorum quae tibi
tot et tanta, a puero usque ad juvenem, sub magistri nomine et actu, exhibui, oblitus,
in verba malitiae me'a‘m adversus innocentiam adeo prorupisses, ut fraternam pacem
linguae gladio vulnerares, juxta illud α lingua eorum gladius acutus, »ι et Salvatoris
nostri saluberrima actuque facillima praecepta contempneres. Cum enim Veritas dicat α si
peccaverit in te frater tuus, corripe eum inter te et ipsum solum; si autem te non au-
dierit, adhibe testes; quod si neque sic te audierit, dic Ecclesiae, » tu duobus primis man-
datis subito iracundiae furore calcatis ad tertium inordinate transvolasti, et ad> praeclaram

et praecellentem beati Martini Turonensis Ecclesiam detractionis meae plenissimas et ·

de vasis sui immunditia foetidissimas literas transmisisti, in quibus mea persona
multiplici infamiae macula quasi vario leprae colore depicta , in ipsius etiam sanc-
tissimae Ecclesiae contumeliam , lapso honestatis pede, eam foveam vocans, decidisti.
Fovea quippe in sacro eloquio semper· in malo accipitur, u ut foderet ante faciem
meam foveam, » « foveam animae meae »ι et «si caecus caeco ducatum praebeat, ambo
in foveam cadunt» et « qui parat proximo suo foveam prior incidit in eam. » Non ita-

que praefatam sanctissimam Ecclesiam quae me indignum et peccatorem et, ut verum
fatear, obprobrium hominum plebisque abjectionem gratuita miseratione recepit, foveae

comparare debueras; sed* ei potius, cujus imitatrix haec in facto effecta est, qui solem
suum oriri facit super bonos et malos, et pluit super justos et injustOS, qui ob nimiam

