268 , > PETRI ABAELARDI

(ι si facio quod nolo, ›> id est quod non approbo, ε( consentio » et concordo «legi
de hoc quod bona est, » cum eam videlicet ea prohibere vide0, quae ego ipse mala
esse judico t sicut concupiscentia de qua superius dixit, sive ira, odium, invidia.
Quod etiam nolentes habemus, quia profecto concupiscere nollemus, licet quod

concupiscimus volentes et cum dilectione peragamus.
Cum itaque dicitur, « Omne peccatum voluntarium, n et cum dicitur, « Nemo

peccat invitus, » de actu hoc peccati, non de concupiscentia est intelligendum.·
Omnis quippe actus peccati voluntarius potius quam necessarius dicitur, quia
ex voluntate quacunque praeeunte tempore descendit, vel si per aliquam fiat
coactionem. Videlicet, verbi gratia, jacit aliquis lapidem improvide, et fortuitu,
non scienter hominem interficit: hoc profecto ex voluntate jaciendi lapidem,
non interficiendi hominem procedit. Est et alius qui irruentem super se hostem
coactus interficit, ne ab eo scilicet interficiatur, et peccare invitus dicitur, cum
id quoque ex voluntate evadendi mortem potius quam ex desiderio antea habito
occidendi hominem agat. Omnis itaque actus peccandi voluntarius et non ne—
cessarius in eo dicitur, qui ex quacunque, ut dictum est, voluntate descendit. Si
quis tamen dicat occisionem illam hominis per jactum lapidis voluntariam, non
concedo, sicut jactum lapidis voluntarium dico. Frequenter enim nomina ex
adjunctis suas variant significationes, ut cum omnem substantiam concedamus,
non tamen ideo omnem hominem: ita et cum omne peccatum dicamus volun-
tarium, et omnem peccati actum ex aliqua, ut dictum est, voluntate procedere3 ,
non tamen occisionem illam concedimus voluntariam, id est ex voluntate quam
aliquis haberet ccidendi illum esse commissam. Hoc itaque modo cum coacti
peccata committimus, simul et quod volumus et quod nolumus efficimus, ut su-
praposito exemplo dum coacti hominem occidimus, mortem per hoc evitamus
quod volumus, et homicidium facimus quod nolumus. Sic et in coitu uxoris al-
terius ipse nobis placet concubitus, non adulterii offensa, vel reatus quem incur-
rimus. Coitu itaque tantum, non adulterio delectamur, quia nihil ad voluptatem
adulterii reatus pertinet, sed magis ad conscientiae tormentum. Et quominus
peccaremus atque adulterium vitaremus, eam cum qua fornicamur nequaquam
conjugatam esse vellemus. Cum itaque dicitur, « non quod volo ago, sed quod
nolo, υ nihil obest si nolle et velle proprio et usitato modo sumamus pro placere et
displicere3 quia frequenter, ut dictum est, in eodem actu et quod placet et dis-
plicet invenimus, sicut in ipso coitu carnalis voluptas et adulterii culpa. Possu-
mus et juxta superiora velle et nolle pro approhare et improbare accipere,
quando et Deus nonnulla velle et nolle dicitur. Neque enim in eo potest esse
commotio animi, quae in nobis voluntas seu voluptas, id est delectatio dicitur z
sed et cum velle aliquid dicimus, aut ejus approbationem aut dispositionem si-

