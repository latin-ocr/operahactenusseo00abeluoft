384 PETRI ABAELARDI

orbem terrarum, etc. >2 Atque illud Psalmistae¹ : «Spiritu oris ejus omnis virtus
eorum. >2

Hieronymus in Epistola Pauli ad Ephesios lib. Π z «Diversitas autem om-
nium in quibus dicitur unus Deus et Pater omnium, qui super omnia et per
omnes et in omnibus diversam intelligentiam sapit. Super omnia est enim Deus
Pater, qui auctor est omnium ε per omnes Filius qui cuncta transcurrit, vadit-
que per onmia in omnibus Spiritus sanctus, et nihil absque eo est. Tale quid
de creaturis et Deo etiarn Xeno cum Stoicis suspicatur, quem secutus Virgilius,
« Deum namque ire per omnes terrasque tractusque maris, » et reliqua. Et’ z

Principio coelum et terras camposque liquentes,
Lucentemque globum lunae , Titaniaque astra,
Spiritus intus alit, totamque infusa per artus
Mens agitat molem, et magno se corpore miscet.»

Quod vero totum mundum unum animal Plato dicit, maximam concordiam
universorum Dei operum demonstrat, quasi diversorum membrorum in uno
corpore animalis, quibus omnibus una praeest anima, singulis tota praesens,
et in diversis una et eadem operans diversa. Sic et, Apostolus cum totius Ecclesiae
concordiam unitatemque demonstrat, eam unum corpus Christi appellat, per
quosdam nexus et compagines fidei et caritatis ex diversis fidelibus conjun-
ctum, ita sibi invicem servientibus vel administrantibus, quasi diversa membra
in uno corpore, ex quibus alterum alterius eget obsequio. Huic et involucro de
positione scilicet animae in medio mundi locatae, hoc est de divina gratia om-
nibus communiter oblata, ipsa etiam divina facta manifeste concordant, cum.
videlicet doctrinam suam et verae religionis cultum propagaturus Dominus in
mundo, Jerusalem quae in medio terrae est, elegit, quam quasi caput regni sui
constituit, in qua primum ad magnificandum cultum suum aedificari sibi tem-
plum quasi regale palatium voluit, ubi etiam uberrimam Spiritus sancti gra-
tiam apostolis infudit, qua per eos totus spiritualiter vegetaretur mundus.
Unde scriptum estt· : «Deus autem rex noster operatus est salutem in medios
terrae. n Et rursus* ε «De Sion exibit lex et verbum Domini de Jerusalem.»
Medium autem mundum et quasi umbilicum terrae super illum Ezechielis pro-
phetae locum· quo scriptum est¹⁵‚ «Haec dicit Dominus : Ista est Jerusalem,
in medio gentium posui eam et in circuitu ejus terras, » Hieronymus ascripsit
his verbis⁶ ι «Jerusalem in medio mundi sitam hic idem propheta testatur,
umbilicum terrae eam esse demonstrans. Et psalmista exprimens Domini pas-

¹Psalm. xxxii, v. 6. - ² virgil„ AEneid., VI, v. 724 et sq. - ³ Psalm. Lxxnt, v. 12. — ⁴lsai. , cap. 11, v. 3. -
'³ Ezech„ cap. v, v, 5. — ⁶ opp„ t. 111, col. 726.

