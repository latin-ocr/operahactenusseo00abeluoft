ETHlCA SEU LlBER DlC'l'US x SClTO TEIPSUM. 623

sionem adulterii, quam superfluitatem cibi, lex divina, ut arbitror, docere nos
potest, quae ad aliud puniendum nullam poeuae satisfactionem instituit; hoc
vero non qualibet poena, sed summae mortis afflictione damnari decrevit. Quo
enim charitas proximi, quam Apostolus «ε plenitudinem legis » dicit¹, amplius
laeditur, magis eontra eam agitur et amplius peccatur.

Quod si ad hunc modum singulis venialibus pariter et criminalibus peccatis
invicem collatis, simul etiam tam ista omnia quam illa conferre velimus, ut
omnino seilicet satisfacere valeamuS, nequaquam refugio. Ponamus ergo ut
aliquis magno studio ab omnibus venialibus caveat peccatis et nulla criminalia
curet vitare, et cum illa omnia caveat, hoc praesumat} quis eum in hoc levius
peccare judicabit, aut meliorem esse, si haec praecavens illa incurrat? Collatione
itaque facta tam singulorum, ut diximus, quam omnium simul invicem pec-
catorum , liquere arbitror, non melius vel majoris perfectionis esse venialia
peccata cavere, quam criminalia. Si quis tamen, cum illa primum vitaverit,
haec postmodum, ut oportet, vitare valuerit3 in hoc quidem fateor virtutem ejus
ad perfectionem pervenisse; nec tamen ideo posteriora ‚ in quibus consum-
matio virtutis consistit, sunt prioribus praeferenda, nec tanta retributione sunt
digna. Saepe namque in operatione alicujus aedificii minus agunt qui perficiunt
ipsum, quam qui antea operati sunt, et qui extremo assere in consummatione
operis posito ipsum perficiunt, ut sic domus perfecta fiat, quae dum imperfecta
suit, domus opus non erat.

Sufficere huc usque arbitror nos ad cognitionem peccati , quantum memoriae
occurrit, laborasse, ut eo melius caveri possit, quo diligentius cognitum fuerit.
Mali quippe notitia justo deesse non potest, nec cavere quis vitium nisi co-
gnitum valet.

CAPUT XVII.

De peccatorum reconciliatione.

Et quoniam plagam animae monstravimus, curationis remedium studeamus
ostendere3 unde illud Hieronymi : « O medice, si peritus es, sicut posuisti causam
morbi, ita indica sanitatis! υ Cum igitur peccando Deum offendimus, superest
quibus ei modis reconciliari possimus. Tres itaque sunt in reconciliatione pec·-
catoris ad Deum, Poenitentia seilicet, Confessio, Satisfactio.

¹R0m.‚ cap. xm, v. 10.

