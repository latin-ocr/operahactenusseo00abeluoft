640 PETRI ABAELARDl

eos aedificetur Ecclesia Christi, si portae inferorum non praevalent eis. Alioquin
ridiculum est, ut dicamus eum qui vinculis peccatorum suorum ligatus est, et
trahit peccata sua sicut sunem longum, et tanquam juge lorum vitulae iniquitates
suas, propter hoc solum quoniam dicitur Episcopus, habere hujusmodi potesta-
tem , ut soluti ab eo super terram, sint soluti in coelo ε aut ligati in terris, sint
ligati in coelo. Sit ergo Episcopus irreprehensibilis , qui alterum ligat aut solvit,
dignus ligare vel solvere in coelo; sit unius uxoris vir, sobrius, castus, ornatus,
hospitabilis, docibilis, non violentus, non percussor, sed modestus ‚ non liti·
giosus, non concupitor pecuniarum, bene praesidens domui suae, filios habens
subditos cum omni castitate. Si talis fuerit, non injuste ligabit super terram et
neque sine judicio solvet; praeterea quaecumque solverit qui ejus modi est, soluta
erunt et in coelo; et quaecumque ligaverit super terram, ligata erunt et in coelo ε
si enirn fuerit quis, ut ita dicam, Petrus, et non habuerit quae in hoc loco di-
cuntur quasi ad Petrum, et putaverit se posse ligare ut sint ligata in coelo , et
solvere ut sint soluta in coelo, ipse se fallit non intelligens voluntatem Scripturae,
et inflatus incidit in judicium diaboli. n

Patenter itaque Origenes ostendit, sicut et manifesta ratio habet, quod in his
quae diximus Petro concessum est, nequaquam omnibus Episcopis a Domino
collatum esse3 sed his solis qui Petrum non ex sublimitate cathedrae, sed meri-
torum imitantur dignitate. Non enim suam voluntatem sequentes, et a voluntate
Dei se avertentes contra divinae rectitudinis justitiam quicquam possunt; nec
cum inique aliquid agunt, ad iniquitatem Deum inclinare possunt, ut eum quasi
similem sui efficiant. Qualis quidem ipse vehementer arguens et graviter eis
comminans ait¹ ε (ι Existimasti inique quod ero tui similis. Arguam te et statuam
contra faciem tuam : intelligite haec qui obliviscimini Deum, etc. >2 Quis enim
magis Deum oblivisci, et in reprobum sensum dari dicendus est, quam qui hanc
sibi arrogat potestatem, ut in subjectis pro arbitrio suo ligandis atque solvendis
divinam sibi subjacere sententiam dicat; ut quod etiam injuste praesumpserit,
summam Dei justitiam pervertere queat, quasi reos vel innocentes facere possit
quos voluerit. Quod ne unquam praesumant, magnus ille Doctor Ecclesiae Au*-
gusfinus, et inter ipsos Episcopos praeclarus, occurrit sexto decimo sermone de
verbis Domini dicens : « Coepisti habere fratrem tuum tanquam publicanum3
ligas eum in terra, sed ut juste alliges vide : nam injusta vincula disrumpit
justitia. » Beatus quoque Gregorius patenter asserit et Dominicis convincit exem·
plis nihil ecclesiasticam potestatem in ligando vel solvendo posse, si deviet ab
aequitate justitiae, et non divino concordet judicio. Unde illud est quod ait in

1Ρεαῑτη. xmx, v· 21.

