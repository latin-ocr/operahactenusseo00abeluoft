THEOLOGIA CHRISTlANA. 383

ac reparare valet, ut maligni quoque spiritus tormenta eam perturbare non
queant. Bene itaque philosophi, immo Dominus per eos id forsitan ignorantes,
tam ipsi animae mundi, quam superioribus firmamenti partibus nimiam ac·
summam harmonicae modulationis suavitatem assignant, ut quanta pace, quanta
fruantur concordia, quam diligentius possent exprimerent, et quam concor-
diter cuncta in mundo divina disponat bonitas, quam illi animam mundi, Veritas
Spiritum sanctum, ut dictum est, nominat. Quis etiam si diligenter attenderit,
non animadvertat quod de coelesti dixerunt harmonia, quae in superioribus
mundi partibus incessanter resonat, cum coelestes videlicet spiritus ex assidua
divinae majestatis visione, et summa invicem concordia ligentur, et in ejus
quem conspiciunt laudes jugi et ineffabili exultatione illud decantent quod juxta
lsaiam Seraphim die ac nocte conclamare non cessant¹: «Sanctus, Sanctus,
Sanctus, Dominus Deus Sabaoth, etc. Ρ» Superiores itaque coeli, id est firma-
menti, partes beatos hos spiritus vel eorum mansionem intelligimus, quos etiam
septem planetarum nomine, propter excellentiam claritatis ipsorum, quos spi-
ritualiter divina gratia, quae septiformis dicitur, illuminat, non incongrue desi-
gnasse videntur, qui et bene apud Isaiam Seraphim, id est incendium, ex spe-
ciali illuminatione gratiae nuncupantur. Superior autem eorum mansio tam
dignitate, quam positione dicenda videtur, atque hi qui superbierunt in hunc
caliginosum et densum aerem detrusi dicuntur, qui loci quoque positione
inferior sicut et inhabitatione deterior, inferni nomine non inconveniente accipi
potest. Bene etiam beati spiritus illi, sive superna illorum mansio firmamento
comparatur, qui ceteris per superbiam corruentibus, hoc in suae fidelitatis et
humanitatis remunerationem acceperunt, ut sic in contemplatione divinae ma-
jestatis firmarentur, ut omnino ulterius labi non queant. Unde Gregorius in
Job libro XXVI : ς( Prius, inquit, coelum factum dicitur, et hoc idem postmodum
firmamentum vocatur, quia natura angelica et prius subtilis est in superioribus
condita, et post ne umquam posset cadere, mirabilius confirmata. » Idem saper
Ezechielem homilia: « Creavit-Deus coelum, quod postmodum vocavit firma·
mentum. Coelum ergo suerunt hi qui prius bene sunt conditi, sed postmodum
firmamentum appellati sunt, quia ne omnino jam caderent, virtute iucommu-
tabilitatis acceperunt.»' lllud quoqne quod ait Plato, animam locatam esse a Deo
in medietate mundi, eamque per omnem globum terrestris orbis aequaliter
porrigi, pulcre designat gratiam Dei omnibus communiter oblatam, cuncta, prout
salubre est vel aequum, benigne in hac magna domo sua seu templo disponere.
His autem illud libri Sapientiae aperte concinit²z « Spiritus Domini replevit

¹ lsai.. cap. vi, v. 3. — ² Sap., cap. ι, v. 7.

