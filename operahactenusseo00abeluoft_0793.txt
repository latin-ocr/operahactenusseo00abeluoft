APPENDIX. 783

Cui breviter respondeo : Deus. n Homo romanus, grossus camelus, gallicano argumento
gibbosuS, trans Alpes saltat, ut quid sit diligendum inquirat, quasi juxta se non habeat,
qui rei hujus sibi notionem infundat. Cui noster philosophus mandat non virtutem esse
diligendam, ut Chrysippus, nec voluptatem, ut Aristipus3 sed Deum, ut christianus.
Acutulum sane responsum, et docto homine dignum! Sed quaenam abjecta muliercula ,
quisnam hoc ignoret extremus idiota? Sic philosophantur iu textrinis aniculae. Sic pro-
positiones Dagani cum joco mirari solemus. De cujus propositionibus aliquas exempli
gratia interseram. « Filius , inquit, sum matris meae. Placenta est panis. Caput meum est
grossius pugno meo. Cum meridies est, dies est. » Quis est, cui audita tam ridicula veri-
tate, labia risu non quatiantur? Similiter et cum Bernardus dixit, Deum esse diligen-

dum, verissimum quidem dixit, et venerabile verum3 sed ad hoc dicendum pro nihilo

aperuit os suum. Nemo enim de hoc dubitat. Sperabat enim romanus aliquid secreti
audire, et Archimandrita noster tale quid intonat, quod quilibet rusticus valeret respon-
dere. Et tamen dum Deum diligendum esse pronunciat, latenter ferit romanum, qui in
curia Pap& non Deum' didicerat amare, sed aurum. Sequitur postea de modo diligendi :
α Modus, inquit, est sine modo diligere » Aimericum, sic enim dictus est ad quem
scribis, quasi lacteo succo pavisti, dum Deum diligendum aperte pronunciasti. Nunc
eum subito ad altiora suberigens dicis , quod modus diligendi Deum sit sine modo dili-
gere. Qui quaesiverat quid esset diligendum, de quo nec pauperculus'cbristianus quidem
haesitaret, quomodo poterit hanc subtilitatem intelligere, quod modus diligendi Deum
sit sine modo diligere? In quo impossibile quiddam spondere videris. Cum enim stabile
fixumque sit Deum ea munificentia esse praeditum, ut nequaquam nostra in illum dilectio
ejus dignitati aequipollenter respondere sufficiat z quomodo sine modo diligemus, quem cum
modo diligere non valemus? Quomodo, inquam, porrigetur dilectio ultra modum , cum
semper remaneat citra modum? Aut si sic intellexisti sine modo diligere, id est diligere
quod non perveniatur ad congruum diligendi modum, ridiculam intelligentiam portendit
somnium tuum. Dum itaque rhetoricari voluisti, et obscuritatem dedisti, et quiddam
inopinum atque impossibile confecisti, dum Deum sine modo diligendum docuisti.

Quanto rectius hic qui nil molitur inepte ¹ P

Iesus-Christus scilicet, qui per Evangelium suum diligendi modum exprimens² : «Diliges,
inquit, Dominum Deum tuum ex toto corde tuo , et ex tota mente tua, et ex omnibus
viribus tuis. » Hic nullus eloquentiae fucus, sed mera tantum veritas, simplici et absoluto
est expressa eloquio. Hic romanus aurem accommodet. Hic superbiae strumam deponat
camelus, quia Iesus hic nil impossibile pronunciat. Jesus, inquam, sententiae lucem tene·

¹ Horatius. de Art. Poet., v. 140. -— ’Matth.‚ cap. xxu, v. 37.

