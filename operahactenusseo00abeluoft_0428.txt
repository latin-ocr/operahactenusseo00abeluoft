418 PETRI ABAELAR DI

Quid etiam philosophia de poeticis aestimet musis, et quantum indignetur
aliquem alumnum suum ad meretriculas illas unquam divertere, in ipso aditu
libri Boetii de Consolatione philosophiae diligenter exprimitur, ubi de ipsa ad
consolandum philosophum accedente et inspiciente musas philosopho illi assi-
stentes, ipsemet ait philosophus : «Quae ubi poeticas musas vidit nostro assi-
stentes thoro, fletibusque meis verba dictantes, commota paulisper, ac torvis
inflammata luminibus, quis, inquit, has scenicas meretriculas ad hunc aegrum
permisit accedere, quae dolores ejus non modo nullis remediis foverent, verum
dulcibus insuper alerent venenis? Hae sunt enim quae infructuosis affectuum
spinis uberem fructibus rationis segetem necant, hominumque mentes assue-
faciunt morbo, non liberant. At si quem profanum, uti vulgo solitum, nobis
blanditiae vestrae detraherent, minus. moleste ferendum putarem. Nihil quippe
in eo nostrae operae laederentur. Hunc vero Eleaticis atque Academicis studiis
innutritum? Sed ite potius Sirenae usque ad exitum dulces, meisque eum musis
curandum sanandumque relinquite. His ille chorus increpitus dejecit humi
maestior vultum, confessusque rubore verecundiam, tristis excessit.»
Quanto etiam affectu subditam plebem rectores civitatum amplectantur, ut
eis magis per amorem adesse, quam per damnum praeesse recognoscant, et
se potius ministros quam dominos, certum praefixerunt philosophi decretum,
cum tales eos descripserunt, qui juxta illud Tullii, pro libertate patriae non
solum pugnare, verum et vitam ponere non formident: certi de illa coelestis
beatitudinis sede, quae Scipioni revelata promittitur. De quo et nonnulla apud
gentiles ipsos in piaesto nobis sunt exempla, qui propriae saluti suorum sospi-
tatem praeponerent, et plus suos quam seipsos se diligere exhiberent, quod
in duobus Deciis, quod in Platone ¹, quod in multis aliis mirari vehementer co-
gimur. Nam et illi pro salute suorum morti se devovisse, et viriliter eam susti-
nuisse referuntur, et hic siti periclitans oblatam aquam suscipere recusavit, et
communi periculo maluit cum suis occumbere, quam se solum superstitem
haustu refocillatum conservare ; quod et dilectus Domino David antea suae
indolis reliquerat exemplum. Erubescant ad haec hujus temporis abbates qui-
bus summa religionis monasticae cura commissa est, erubescant, inquam, et
resipiscant saltem Gentilium exemplo commoti, quod in oculis fratrum vilia
pulmentorum pabula ruminantium, exquisita fercula ac multiplicia impuden-
ter devorant. Attendant et christiani principes quanto fortitudinis zelo justitiam
Gentes amplexae sint, et illud inter cetera Valerii Maximi quasi prae oculis affixum
semper in exemplo gerant, illud, inquam, de quo scriptum est² : « Zaleuclius,

¹ Lugendum potius Catone. —2 fater. Max. ‚ tib. Vl, cap. v.

