4 36 PETRI ABAELARDI

ac ne in putredinem dissolvatur custodiat; sicque per operationem vegetandi ac
sentiendi singulis membris tota insit ut singula vegetet, et in singulis sentiat; ita
Deus non solum in omnibus locis, verum etiam in rebus singulis per aliquam
suae potentiae efficaciam semper esse dicendus est: et cum universa moveat ‘in
quibus est, nec tamen in eis ipse movetur , sicut nec anima in corpore , cum
singula moveat membra, et singulis tota, ut dictum est, simul praesto sit. Deni-
que quod objectum est Deum fuisse mutatum, cum homo factus est, ut aliud fieret
quam prius esset, ac sic motum illum maximum substantiae incurrisse, qui
generatio dicitur, facile illud refelli, si sensum magis verborum quam verba pen-
semus. Quid est enim dicere Deum fieri hominem, nisi divinam substantiam,
quae spiritualis est, humanam, quae corporea est, sibiunire personam in unam?
Non enim quod spirituale, corporeum fieri potest3 sed in illa unione personae
Christi, in quo simul divinitas Verbi, et anima et caro , tres istae naturae conve-
niunt, ita unaquaeque harum trium substantiarum ibi propriam retinet naturam,
ut nulla earum in aliam commutetur3 ut nec divinitas , quae humanitati conjuncta
est, aut anima fiat aut caro, sicut nec anima unquam potest fieri caro, quamvis
in singulis hominibus una persona sunt anima et caro. Anima quippe spiritualis
quaedam et simplex essentia est, caro autem humana res, corporea , et ex mem-
bris composita3 ideoque nequaquam haec illa esse potest, quae nullas omnino
partes in quantitate sui recipere potest. Quod et ipse Dominus patenter aperiens
dicit¹ : « Palpate et videte , quia spiritus carnem et ossa non habet , sicut me vi-
detis habere. ›> Sicut ergo anima et caro in unam adinvicem conjunctae perso·
nam, in propriis naturis sic discretae permanent, ut nequaquam haec inillam
commutetur, alioquin duae res nequaquam dicerentur ε ita et divinitas humani-
tati conjuncta, hoc est humanae animae simul et carni in unam personam sociata,
nequaquam in ejus naturam convertitur, ut videlicet spiritualis illa substantia
Dei, quae hominem assumpsit, in illam corpoream commutetur> substantiam ‚
cum hoc penitus ipsum permaneat ipsa quod prius erat. Sic quippe assumpsit
nostra, ut non dimitteret sua. Mutatio autem in aliud fieri non potest, nisi esse
desinat quod prius fuerat. Prius autem spiritualis substantia erat, quae corporis
naturae conjuncta est, et nunc quoque ut spiritualis permanet, non corporea
facta est. Cum ergo, et nunc sicut ante, juxta ipsam Veritatis assertionem, spiritus
sit Deus, nec unquam quod spiritus est corporeum fiat, aut partes recipiat,
quomodo proprie vel Verbum dicitur fieri caro , vel Deus homo, cum Verbum
ipsum nunc etiam sit spiritus, quia est Deus, sicut et ante incarnationem suerat?
Homo quippe res corporea est, et membris composita et dissolubilis. Deus vero

¹ Luc„ cap. xxlv, v. 39.

