INTRODUCTlo AD THEOLOGIAM. 139

latere. Unde et Dei Filius, Dei virtus, et Dei sapientia dicitur, hoc est, ea vis divi-
noe potentiae‚ qua cuncta sapit, hoc est veraciter discernit, ut in nullo, ut dictum
est, errare possit, nec quidquam ejus obsistere queat cognitioni. Haec quidem
ejus notitia sive scientia aeque futura , sicut praesentia vel praeterita comprehen-
dit; et aeque de his sicut de illis certa semper existit, et quae adhuc naturae in-
cognita sive fortuita dicuntur, ei jam penitus certa sunt ac determinata. Nihil
quippe nisi ex divinae dispositionis ordinatione contingere potest. Sicut ergo Deus
quod de futuro praeordinat ignorare non potest, ita nec eorum eventum potest
non praescire. Quae igitur casu , quantum ad nostram certitudinem, fieri dicuntur,
et non ex libero provenire arbitrio, quantum ad ipsum nec casu nec sine libero
contingunt arbitriO. Cum enim casum philosophi describentes dicunt ε Casus est
inopinatus rei eventus, ex confluentibus causis propter aliud incoeptis prove-
niens, inopinatum quantum ad nos vel creaturarum naturam intelligunt, non
quantum ad divinae providentiae dispositionem. Tale quippe est ac si diceretur :
Quod casu evenit, ita contingit, ut ex nulla institutione naturae praenoscere pos-
semus quod futurum esset. Nam et si eclipses solis vel lunae praeter opinionem
nostram saepius accidant, naturaliter tamen haec, non fortuitu fiunt3 et in re·
rum praefixum est institutione, unde haec scire possemus. At vero cum quis agrum
fodiens propter agriculturam, thesaurum invenit, et haec inventio fortuita dicitur.
Hanc quippe ex diversis causis, propter aliud incoeptis, contingere constat, et ita,
ut diximus, inopinate. Ex hoc enim quod thesaurus ibi reconditus fuit, et quod
ille agrum fodiebat, contingit thesaurum inveniri. Ad hanc inventionem hae duae
causae convenerunt, licet propter aliud incoeptae. Neque enim qui thesaurum ibi
recondidit, hac intentione posuit, ut ille eum inveniret3 nec ille hac intentione
fodiebat, ut thesaurum quaereret, sed ut agrum coleret. Utraeque itaque causae,
ex quibus illa inventio contingit , ad aliud spectabant3 ideoque casu potius ipsa
quam ex libero arbitrio provenit. In libero quippe arbitrio , ejus rei quae inde
contingit, intentio praecedit, veluti si deliberem ire ad Ecclesiam et ita exsequar,
ex libertate arbitrii mei id quod intendebam perficio3 ideoque id non tam casu
quam ratione fieri dicendum est. Neutrum tamen horum naturaliter contingit,
sed utrumque pariter ex aliqua nostra voluntate, non ex aliqua institutione na-
turae ad hoc nos compellente , ut magis hoc voluntarium quam necessarium di-
catur. Liberum autem arbitrium definientes philosophi dixerunt, liberum de
voluntate judicium. Arbitrium quippe est ipsa deliberatio sive dijudicatio animi,
qua se aliquid facere vel dimittere quilibet proponit. Quae tunc quidem dijudi-
catio libera est, cum ad hoc quod proposuerit exsequendum, nulla vi naturae com-
pellitur , sed aeque in sua potestate habet tam illud facere quam dimittere. Ubi
ergo ratio animi non est, per quam aliud deliberari possit et dijudicari, an facien-

