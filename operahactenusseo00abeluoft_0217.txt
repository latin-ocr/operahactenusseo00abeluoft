ΙΝ EPISTOLAM AD ROMANOS LlB. SEC. 207

reconciliatus sit mundo ? Haec ethis similia non mediocrem movere quaestionem
nobis videntur, de redemptione scilicet vel justificatione nostra per mortem Do·
mini nostri Jesu Christi.

Solutio. Nobis autem videtur quod in hoc justificati sumus in sanguine
Christi, et Deo reconciliati, quod per hanc singularem gratiam nobis exhi-
bitam, quod Filius suus nostram susceperit naturam, et in ipso nos tam verbo
quam exemplo instituendo usque ad mortem perstitit, nos sibi amplius per
amorem astrinxit z ut tanto divinae gratiae accensi beneficio, nil jam tolerare
propter ipsum vera reformidet caritas. Quod quidem beneficium antiquos
Patres etiam hoc per fidem exspectantes, in summum amorem Dei tanquam
homines temporis gratiae, non dubitamus accendisse, cum scriptum sit¹ ε « Et
qui praeibant, et qui sequebantur, clamabant dicentes: Hosanna filio David, etc.»
Justior quoque, id est, amplius Dominum diligens quisque fit post passionem
Christi quam ante,quia amplius in amorem accendit completum beneficium quam
speratum. Redemptio itaque nostra est illa summa in nobis per passionem
Christi dilectio, quae nos non solum a servitute peccati liberat, sed veram nobis
filiorum Dei libertatem acquirit; ut amore ejus potius quam timore cuncta
impleamus, qui nobis tantam exhibuit gratiam, qua major inveniri, ipso atte-
stante, non potest²t « Majorem hac, inquit, dilectionem nemo habet, quam ut
animam suam ponat pro amicis suis. n De hoc quidem amore Dominus alibi
ait³ t « Ignem veni mittere in terram, et quid volo nisi ut ardeat? » Ad hanc ita-
que veram caritatis libertatem in hominibus propagandam se venisse testatur.
Quod diligenter attendens Apostolus in sequentibus aith: « Quia caritas Dei dif-
fusa est in cordibus nostris per Spiritum sanctum qui datus est nobis. Ut quid
enim Christus, etc. » Iterum⁵ : α Commendat autem suam caritatem Deus in
nobis. Quoniam cum adhuc, etc. » Quae quidem plenius suo loco exponemus.
Nunc autem succincte, quantum ad expositionis brevitatem pertinet, de modo
nostrae redemptionis quod videtur nobis sufficiat. Si qua vero desunt perfe-
ctioni, Theologiae nostrae tractatui reservamus. «Ubi est. » Dixi sine lege justi-
tiam manifestari nunc per fidem Christi super omnes pariter qui credunt.
Igitur, o Judaee, ubi est amplius gloriatio tua, illa scilicet singularis, quam ha-
bebas de lege et corporalibus ejus observantiis? Nam exclusa est, id est, ablata
tibi et annullata. « Per quam legem?» Scilicet est exclusa per legem « sactorum,»
id est aliquorum exteriorum operum? «Non, sed per legem fidei, n ut dictum est,
Jesu Christi, id est caritatem ex fide nostrae salvationis per Christum venientem.

’Μαι-0., cap. xi, v. 9. - ² Joan.‚ cap. xv, v. 13. — ³ Luc.‚ cap. χιι, v. 49. -- ⁸ Rom„ cap. v, v. 5. -— ³ Rom,
cap. v, v. 8.

