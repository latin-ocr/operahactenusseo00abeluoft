lN EPISTOLAM AD ROMANOS. ⁴65

filii ira} dicimur, renati baptismo per adoptionem esse incipimus quod non prius
eramus, llle itaque licet per gratiam secundum humanitatem filius dicatur, non
tamen per adoptionem hoc accepit, qui hoc ex quo fuit, habuit. Unde Hilarius de
Trinitate, lib. ΧΠ : (ε Et nos quidem Filii Dei, sed per facturam filii; suimus enim
aliquando filii iracundiae, sed Filii Dei per adoptionem effecti, et dici id meremur
potius quam nascimur. Et quia omne quod fit, antequam fiat non fuit, nos cum
filii non fuissemus, ad id quod sumus efficimur. Ante enim filii non eramus, sed
postquam meruimus, hoc sumus. Sumus autem non nati, sed facti; neque gene-
rati, sed acquisiti. Aequisivit enim sibi Deus populum, et per hoc genuit. Ge-
nuisse autem Dominum filios nunquam cum proprietatis significatione cogno-
scimus. »

« Per quem accepimus gratiam et apostolatum. » Commendata Christi persona,
adnectit commendationem suae, sive officii sui, cum se a tanto auctore mitti
perhibet ad praedicandum, ut saltem ex auctoritate mittentis suscipi ejus praedi-
catio debeat. «Gratiam et apostolatum, » hoc est, praedicandi officium, gratis, non
ex meritis suiS‚ ei collatum3 vel primo gratiam in conversione ipsius et remis-
sione peccatorum, seu collocatione virtutum, vel miraculorum aut quorumlibet
donorum, et postea apostolatum, dum ad praedicandum missus est. Possent Ro-
mani Apostolo dicere ε Et si ad apostolatum vocatus es, non tamen super gentes,
vel super gentes aliquas, non tamen super nos. ideo subdit, « in omnibus gen-
tibus. >› Hoc est, ut omnibus ubicumque praedicaret gentilium nationibus. Gentes
sive nationes dicuntur, quasi tales quales genitae vel natae, hoc est sine disciplina
legis, 'quasi pecudes viventes. Pagani autem a pago dicti sunt, id est, nulla seu
quacunque mansione extra civitatem, ut sint pagani, quasi rustici et non urbani,
qui nondum legibus civitatis ad recte aut honeste vivendum instructi sunt. Est
quippe civitas conventus hominum, aequo jure viventium. Qui ergo acivitate
Dei penitus alieni erant, nullis adhuc divinis legibus instructi, merito pagani
erant appellati, qui nunc se Saracenos magis quam Agarenos vocari volunt,
quasi aSara libera magis quam ab Agar ancilla nuncupari se gloriantes. « Α’(Ι
obediendum fidei. >2 Hoc est, ad ea opera implenda quae ante-crediderit im-
plenda. Primo quippe sciri oportet quae facienda sunt quam opere compleantur.
κ Ρ1·0 1101111110 ejus. » Id est Dei sive Christi, ut videlicetipse cognoscatur, et sic
ametur, secundum quod ipse Christus de se et Patre loquitur, « uts cognoscant te
solum et quem misisti Jesum Christum. 22 Quaelibet res nomine suo significari et
cognosci habet, ideoque nomen hic pro notitia ponitur. Cognosciautem vere
tantum bonum non potest, nisi et statim diligatur. « In quibus estis et vos. » ld
est, in quarum gentium vocatione et vos Romani jam estis. « Vocati Jesu Christi.»
Hoc est, ex glorioso ejus nomine Christiani appellati.

