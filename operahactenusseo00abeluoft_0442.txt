432 PETRI ABAELARm

pulchra casta generatio cum claritate: Immortalis est enim memoria illius, quo-
niam apud Deum nota est, et apud homines. » Bene autem dicit ‚hanc virtutem
non solum apud Deum notam, quasi specialiter approbatam, quod ei in Evan-
gelio centesimum assignat fructum, et eam in semetipso de Virgine natus tam
verbo quam exemplo praedicare voluit, quem verum Agnum et sine macula hi
qui sine macula sunt, id est virgines, sequi dicuntur, quocumque ierit : a quo
etiam virginitas octo Sybillarum, beato attestante Hieronymo, spiritum pro-
phetiae promeruerit. Verum et apud homines, cum solae virgines Deo conse-
crandae manu summi sacerdotis velentur, et diaconissarum obtineant princi-
patum, in quanto etiam honore apud Gentiles ¹ et infidelis virginitas semper
habita sit, B. Hieronymus in primo Contra Jovinz‘anam exposuit dicens : « Certe
Romanus populus quanto honore virgines semper habuerit, hinc apparet quod
consules et imperatores, et in curribus triumphantes, qui de superatis gentibus
trophaea referebant, et omnis dignitatis gradus, eis de via cedere solitus sit. Nam
quod etiam inter duodecim signa coeli, quibus mundum volvi putant, virginem
collocarint, nulli dubium est; unde magna injuria nuptiarum, ut ne inter scor-
pios quidem, et centaurOS, et cancros, et pisces, et aegocerotas uxorem maritum-
que construxerint. » His et consimilibus rationibus incitati philosophi, conti·
nentiae sibi proposuerunt vitam, tum ut philosophiae penitus vacare possent,
tum plurimum ne eorum fortitudo muliebrium illecebrarum mollitiis enervata
succumberet, vel filiorum affectu ad illicita vel turpia quaedam cogerentur, vel
labem aliquam infamiae, quam ex propria non haberent vita, vitiis uxorum
contraherent. Quarum impudentiae petulantiam et Socrates expertus, satis est
ceteris in exemplo, quantum oporteat philosophum vitae munditiam observare,
nec philosophiae, cui se copulat, alterius quasi adulterae copulam superinducere.
Ut. enim in primo Contra Jovz‘nz‘anum beatus meminit Hieronymus ε « Socrates
Xanthipem, et Miro neptem Aristidis duas habebat uxores: quae cum crebro
” inter se jurgarentur, et ille eas irridere esset solitus, quod propter se foedissimum
hominem simis naribus, recalva fronte, pilosis humeris, et repandis cruribus,
disceptassent; novissime verterunt in eum impetum3 et male multatum fugien-
temque diu persecutae, Quodam autem tempore, cum infinita convitia ex supe-
riori loco ingerenti Xantippae restitisset, aqua profusus immunda, nihil res—
pondit amplius, quam capite deterso : «Sciebam, inquit, futurum, ut ista tonitrua
« imber sequeretur. » Has profecto molestias atque turpitudines, assiduasque
inquietudines conjugiis inesse Theophrastus noverat, qui pene omnibus diligenter
expositis, uxorem sapienti non esse ducendam plurimis astruit rationibus τ quasi

'Hic apud Martene interseritur quam, quae vox delenda esse videtur.

