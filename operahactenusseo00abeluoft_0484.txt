47 4 PETRl ABAEL ARDI

dam inventum, sicut est Pater et Filius, quomodo melius dicitur Deus trinus
quam substantia trina, vel quam Pater trinus? Sicut enim una tantum substan-
tia est, et unus Pater : ita etiam unus tantum Deus, non plureS.

Trinus etiam Deus vel trina substantia quid aliud sonat, quam tres dii, vel
tres substantiae? Quippe quid aliud est trina orati0‚ quam tres orationes? vel
bina percussio, quam duae percussiones? Ad haec fortasse et illud in opposi-
tionem ducitur, quod Deum tripertitum Augustinus in Enchiridz'o capitulo xi
his verbis dicit ε (ε Satis est christiano rerum creatarum causam nonnisi cre-
dere bonitatem creatoriS, qui est Deus unus, nullamque esse naturam, quae
non aut ipse sit, aut ab ipso3 eumque tripertitum¹, Patrem scilicet, et Filium, et
Spiritum sanctum. » Quomodo enim, inquient, tripertitus est Deus, si partitus
non sit aut partes habeat? Aut quomodo partitus est, nisi primum integer
fuerit, aut postmodum divisus? Sed hoc quis adeo infidelis est, ut non anathe-
matizet?

Quomodo etiam fieri potest, ut tres personae ita ab invicem sint discretae, ut
haec non sit illa, et unaquaeque ipsarum substantia sit et Deus, et non sint ideo
plures substantiae vel dii? Quippe quid aliud est dicere plures substantiae,
quam dicere plura, quorum unumquodque est substantia? Ipsum nempe plu-
rale vocabulum nihil aliud est, quam geminatio vel multiplicatio sui singularis,
ut videlicet plurale multa simul nominet, quibus singillatim convenit sin-
gulare.

Qua etiam ratione melius dicuntur tres personae, quia unaquaeque ipsarum
persona est, quam tres dii vel substantiae, cum unaquaeque ipsarum Deus sit,
sive substantia?

Quod si ideo plures substantias vel plures Deos dici negemus, quia licet una-
quaeque personarum substantia sit sive DeuS, nulla est unius personae differentia
ad aliam in eo quod substantia est vel Deus τ profecto eadem ratione numquam
dicendum est plures homines, nec >etiam plures personas, cum videlicet hic
homo non differat ab illo in eo quod homo est, aut haec persona ab illa in eo
quod persona est.

Quomodo etiam vere dicimus : Tres personae sunt, si multa entia non sunt,
hoc est multae essentiae? Ipsum quippe participium ubique in numero suum
verbum sequitur, ut videlicet de quo dicimus« ambulat,» dicamus α est am-
bulans3» et de quibus dicimus « ambulant,» dicamus «sunt ambulantia.» Unde
Aristoteles in secundo Plzyuicwum' : «Nihil, inquit, differt dicere hominem

¹ Apud August. non tripertitwn legitur, sed eum- tinos pervenissent, locus iste potius videtur esse resc-
que esse Trinitatem. - ² Sic in editis, male, ut opinor. rendus ad cap. xi libri Περὶ Ἑρμηνείας, ubi dc propo—
b'am cum libri Physicorum Aristotelis nondum ad La— sitione agitur. ’

