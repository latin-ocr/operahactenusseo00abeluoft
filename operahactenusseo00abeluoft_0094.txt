34 PETm AssAELARm

tanto pejores, civilibus bellis inquietare Ecclesiam non cessant. Atque ut ad
nostra veniamus tempora, quibus jam aiunt adeo repressos esse ut jam nullo
fidei fundamento sit opus : nullos in tantam olim insaniam prorupisse haereticos
quisquam audierit, quanta nonnulli contemporaneorum nostrorum debacchati
sunt z Tanquelmus quidam laicus nuper in Flandria, Petrus presbyter nuper in
Provincia , ut ex multis aliquos in medium producamus. Quorum quidem alter,
Tanquelmus scilicet, in tantam se erexerat dementiam, ut se Dei filium vocitari
atque decantari, et a seducto popuIO, ut dicitur, templum aedificari sibi faceret.
Alter vero ita sere omnem divinorum, sacrorum et ecclesiasticae doctrinae insti-
tutionem enervarat, ut multos rebaptizari cogeret, et venerabile Dominicae signum
crucis removendum penitus censeret , atque altaris sacramentum nullatenus
celebrandum esse amplius astrueret.

Sed nec magistros divinorum librorum, qui nunc maxime circa nos pestilentiae
cathedras tenent, praetereundos arbitramur, quorum unus in Francia, alter in
Burgundia, tertius in pago Andegavensi , quartus in Bituricensi, multa ca-
tholicae fidei vel sanctis doctrinis adversa non solum tenent, verum etiam
docent. Δ

Primus quidem ille, quem diximus, sine fide Venturi multos, qui ante incarna-
tionem ejus exstiterunt, salvandos asserit; Dominum nostrum Jesum Christum in
aperto utero virginis fuisse natum, sicut et caeteros homines, nisiquod ipse solus
sine virili semine sit conceptus. In ipsa quidem divinitatis natura, ac divinarum ·
personarum distinctione, ita praesumptuosus assertor invenitur, ut quia Deus Pater
generavit Filium, profiteatur Deum genuisse seipsum. Quem aperte errorem,
imo haeresim B. Augustinus in primo de Trinitate refellit dioens¹ z α Qui putat
ejus potentiae Deum ut seipsum ipse genuerit, eo plus errat, quod non solum ita
Deus non est, sed spiritualis creatura nec corporalis; nulla enim res est omnino
quae seipsam gignat. υ

Alter² quoque totidem erroribus involutus, tres in Deo proprietates, secun·
dum quas tres distinguuntur personae, tres essentias diversas ab ipsis personis et
ab ipsa divinitatis natura constituit, ut scilicet paternitas Dei, vel filiatio, vel
processio, res quaedam sint tam ab ipsis personis, quam ab ipso Deo diversae,
qui etiam Dominum Jesum in corpore, more aliorum hominum crevisse
denegat, et ejus longitudinis corpus in utero matris vel in cunis exstitisse,
cujus postmodum suit in cruce. Monachos autem atque moniales, post pu-
blicum etiam suae professionis votum, et benedictionis vel consecrationis

¹ Lib. l, cap. ι, ορρ., t. vul, col. 749. — ² Queree- conjecturam neseio an jure reprehendat Dom. Clemens,
tanus in Notis ad Historiam calamitatum (Vide supra Histoire litteraire, t. xil, pag. 122.
t.1 , pag. 51), sententiam Roscelini hic carpi putat3quam

