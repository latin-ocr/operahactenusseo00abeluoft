THEOLOGI Α cflmsTlANA. · 549

etiam Deum esse annuamus, si omnino substantiam divinam, sive personas
singulas ab his quas habent proprietatibus relativis per praedicationem disjun-
gamus, sicut hominem vel Socratem a paternitate quam habet3 cum tamen
ipsa paternitas non sit res alia ab ipsis, nec fortassis eadem , cum res omnino
recte dici non possit, quae in se veram non habet entiam¹, ut sit in se una res
numero a ceteris omnibus quae ipsa non sunt, rebus entialiter discreta. Sed de
ho'c diligentem, ut arbitror, tractatum in retractatione praedicamentorum nostra
continet grammatica. Tres itaque proprietates, non tres res dIcimus, id est non
tres essentias, sed tres in una essentia relationum diversitates, per quaS, ut
dictum est, tres personae consistunt. Cum itaque has proprietates res non esse
ponamus, et dictum sit, Quidquid estin Deo, Deus est; hoc est, nullam rem
esse in ipso, quae non sit ipse : profecto non possumus cogi, ut per hoc has
proprietates Deum esse concedamus, cum ipsae, ut dictum est, rerum aliqua·
non sint existentiae, sed in una re consistentes proprietates.

Si quis forte objiciat, quod si non sint res aliquae, omnia non sint, aut nihil
sint, cum omne quod est, res aliqua sit; profecto fallitur, vim enunciationum
distinguere nesciens. « Est» quippe verbum aequivoce dici, auctore Porphyrio ³.
Aristoteles asserit, ut aliter scilicet de substantiis, aliter de eorum proprietatibus
dicatur. Cum enim dicimus« esse », tale est ac si ponamus hominem in sua
manere substantia, hoc est aliquem seipsum esse, sive aliquid esse hominem.
Si vero dicamus paternitatem esse, tale est ac si ponamus, aliquid esse patrem,
non ipsam paternitatem esse suam essentiam. Unde penitus falsum est pater-
nitatem nihil esse, hoc est non esse, quamdiu aliquid pater sit, hoc est eam
habeat. Quod etiam dictum est, quidquid est, res est, et ideo paternitatem
uon esse, si ipsa non sit res z nihil ad formam attinet syllogismi, si vim et sensum
enunciationum magis quam sonum attendamus. Tale quippe est quod dicitur,
Quicquid est, res est; ac si dicatur, Quaecumque res est, ipsa est res3 cum vero
additur, Paternitas non est res, et ex his colligitur paternitas non esse; talis est,
ut diximus, conclusionis sensus, ac si dicamus non esse aliquid patrem. Re—
solutis itaque per expositionem propositionibus, talis erit argumentatiO, ac si
ita dicatur ε Omnis res quae est, est res; sed paternitas non est res, ergo non
habet aliquid paternitatem, quod omnino non provenit. Si quis vero graviter
accipiat, quod hoc loco lectorem ad retractationem praedicamentorum invita-
verimus, atque hunc sibi tractatum sufficere non posse dicat, et ob hoc eum
quasi imperfectum arguat ε breviter de praedicatione patris et paternitatis instrui
poterit, quare videlicet, cum diversam rem paternitatis a patre nolimus esse, ea

'Sic Cod. Forte legendum essentiam. —²Sic cod. Medius auctore por....Aristoteles.v1d. Porphyrileaq. Cap. lt, 32.

