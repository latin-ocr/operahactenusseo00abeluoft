THEOLOGIA CHRlSTlANA . 503

μ serat intelligendum esset, ut videlicet idem quod uni personae convenit, et alteri,

de his scilicet quoe statim adjungit. Nec fortassis incongruum est, si similia
dicamus non solum quae essentialiter vel numero diversa sunt, verum etiam
quae proprietatibus disjunguntur. Sic quippe propositionem et conclusionem
convenire dicimus in terminis et in aliis multis, cum non sint tamen ab invicem
numero vel essentialiter disjunctae propositio et conclusio. Unde etiam divinas
personas non est incongruum hoc modo similes ad invicem dici. Simile etiam
quandoque pro eodem ponitur, sicut in tertio Topicorum, ubi ait Boetius, quod
locus a contrario et a repugnantibus videtur esse similis, hoc est idem. Quippe
sicut dicimus aliquid diversum a seipso fieri, atque differens, sive dissimile, ac
non idem permanere, quando mutatur, cur non aliquid quodammodo simile
sibi dicamus quandoid permanet nec variatur? Quid enim est simile alicui, nisi
tale esse quale illud est? Ac similiter simile sibi tale esse, quale primitus erat.
Quam quidem rationem Augustinus secutus libro primo de Vera religione, cum
de identitate atque incommutabilitate divinae pulchritudinis ageret, ait¹ ε α Quamo-
brem sanandum esse animum ad intuendam incommutabilem rerum formam,
et eodem modo semper se habentem, atque undique sui similem pulchritudinem,
nec distentam locis, nec tempore variatam, sed unum atque idem ex omni parte
servantem, etc. » Simile itaque pro eodem dixit, et in hac quoque acceptione
potest dici, Pater similis Filio vel Spiritui, hoc est idem penitus cum illo in sub-
stantia , sive in his quae statim Athanasius determinavit, cum videlicet illud
idem quod immensum est Pater sit et Filius, etc.

Sed et illud quod opponitur, cum unum quodque quod existit sit vel sub·
stantia vel forma, quomodo multa dici possunt, si non sint multae substantiae,
vel multae formae, vel multa ex utrisque conjuncta, J'am jugulatum² est, secun-
dum illud quod jam negavimus omnino Deum esse multa, quia licet sit multae
personae, non ideo fortassis est multa simpliciter, cum videlicet multitudo, sicut
dictum est, recte non sumatur, nisi in discretis essentiis ac numero diversis.
Secundum vero illud quod quis receperit Deum esse multa quantum ad diversi-
tatem proprietatum , ut expositum est, seu diffinitionum, non procedit conclu-
sio, ut videlicet si Deus sit hoc modo multa, ideo sit aut multae substantiae, quod
sonat numero diversae, aut multae formae, etc. Eadem quippe anima seu quaelibet
substantia est multa diffinitionibus, nec tamen ideo multae substantiae vel caetera.
Quod si esset multa numero, tunc indubitanter conclusio praemissa procederet.

Illud autem quod quaesitum est, quare videlicet magis dicitur Deus Trinus,
quam substantia trina, rationabiliter interrogatur, et magis, ut arbitror, oportet

¹August., de Vera Reliqione , cap. 111.— ’Sic in editis et ln codiee.

