ETHlCA SEU LIBER DICTUS ε SClTO TElPSUM. 631

minis , remittetur ei ; qui autem dixerit contra Spiritum Sanctum, non remittetur
ei, neque in hoc seculo, neque in futuro? » Quod quare diceret, Marcus aperuit
dicens¹ z « Quoniam dicebant : Spiritum immundum habet. » Hoc autem pec-
catum quidem desperationem veniae dicunt, cum quis videlicet ob magnitudinem
peccatorum diffidit penitus a bonitate Dei, quae per Spiritum Sanctum intelli-
gitur, ut nec poenitendo, vel aliqua satisfactione veniam possit impetrare. Sed
si hoc dicimus peccare vel blasphemare in Spiritum, quid dicemus peccare in
Filium hominis? Quantum vero mihi videtur, peccare vel blasphemare in
Filium hominis hoc loco dicitur excellentiae humanitatis Christi derogare,
tanquam eam negaremus sine peccato conceptam, vel a Deo assumptam
propter visibilem carnis infirmitatem. ld quippe nulla humana ratione com-
peri poterat, sed Deo tantum revelanti credi. Tale est ergo quod ait' z ι( Omne
peccatum et blasphemia remittetur hominibus z Spiritus autem blasphemia non
remittetur3 υ tanquam si diceret z de nulla alia blasphemia diffinitum est apud
Deum, quod nullis hominibus dimittatur, nisi de ista; et quicumque dixerit
verbum contra Filium hominis, remittetur ei, hoc est, nullus qui assumpti
hominis dignitati, ut diximus, deroget, propter hoc damnabitur, si aliae non
interveniant damnationis causae. Non enim in hoc aliquis contemptu Dei notari
potest, si veritatem per errorem contradicat, nec contra conscientiam agat,
maxime cum id tale sit, quod humana ratione investigari non possit, sed magis
ratione videatur contrarium. Blasphemare autem in Spiritum, est ita opera ma·
nifestae gratiae Dei calumniari, ut illa quae credebant per Spiritum Sanctum,
hoc est, divina bonitate misericorditer fieri, per diabolum tamen assererent
agi, tanquam si dicerent illum quem Spiritum Dei credebant, esse Spiritum
nequam, et sic Deum esse diabolum.

Quicumque igitur sicin Christum peccaverunt, dicendo scilicet contra conscien-
tiam eum in Beelzebub principe daemonium ejicere daemonia, ita prorsus a regno
Dei sunt proscripti, et ab ejus gratia penitus exclusi, ut nullus illorum deinceps
per poenitentiam mereretur indulgentiam. Nec quidem negamus eos salvari posse
si poeniterent, sed solummodo eos dicimus nec poenitentiae actus assecuturos esse.

'Marc., cap. ιιι, v. 30. - ² matth„ cap. xn, v. 30.

