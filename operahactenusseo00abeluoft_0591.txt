EPITOME THEOLOGIAE CHRISTIANAE. 581

unctiones suscepit, quia rex et sacerdos erat. Duae similiter personae unguuntur in ecclesia,
rex et sacerdos, una major, altera minor. Minor vero a majore benedicitur, ut Apostolus
ait. In unctione igitur pedum minor persona, id est, sacerdos, in unctione capitis major,
id est, rex figuratur. David etiam, qui in Christi figura praecessit ‚ unctus fuisse legitur,
primo in domo patris a Samuele, secundo super partem Israel, tertio super totum, Eodem
quoque modo unusquisque Christianus ter ungitur, primo ad inchoationem. in baptismate
scilicet, ubi peccata dimittuntur, secundo in confirmatione, ubi dona gratiae conferuntur,
tertio in exitu, ubi vel omnia, si qua sunt peccata, vel eorum maxima pars deletur.

Videndum igitur, quae res, quae sit efficacia hujus sacramenti, utrum idem sit res, et
efficacia, an potius inter se diversa. Ad quod dicendum ‚ quod quaedam sacramentorum
in hoc conveniunt, quod videlicet alia est eorum efficacia et aliud eorum res. Quaedam
vero in hoc discrepant, utpote baptismus idem habet rem et effectum. Sacramentum vero
altaris non sic se habet. Cum enim idem sit res et quod efficit, tamen aliud efficit saera-
mentum altaris, de qua efficacia superius ostendimus sufficienter, et alia est res ejus.
Similiter et hujus sacramenti alia est res et alia efficacia. Res eadem, quae et sacramenti
altaris. Nam non hoc sacramentum , quod figurat ¹, sed ostendit factum esse. Prius
siquidem est aliquis membrum Christi, quod fit in baptismo, quam ad consecrationem
altaris accedat. Similiter ante est membrum Christi, quam sic unguatur. Per singulos
quoque sensus haec unctio fieri debet, nt quaecunque sensibus sunt perpetrata, ex toto vel
ex maxima parte remittantur. De iteratione secundum diversas consuetudines fiat eccle-
siarum. J acobus enim cum dicat: Infirmatur quis in vobis, inducat presbyteros ecclesiae, et
unguant eum, et bene habebit, non videtur prohibere, quin repetatur. De majoribus enim,
ut baptismo confirmatione et altaris sacramento, dictum est, nullum sacramentum reite-
randum. Neque eadem hostia consecratur bis ‚ cum tamen idem corpus ab eodem fre-
quenter sumatur.

CAPUT XXXI.

De conjugii sacramento et quod non confert aliquod donum, sicut cetera faciunt. Item
de caritate.

Nunc de conjugio dicendum est, quod quidem sacramentum est, sed non confert ali-
quod donum, sicut cetera faciunt, sed tamen mali remedium est. Datur enim propter
incontinentiam refraenandam, unde magis ad indulgentiam pertinet. Sic autem diffinitur :
conjugium est maris et foeminae foederatio legitima, 'propter quam licet eis sine culpa
commisceri. F oederatio vero alia est de conjugio contrahendo, ut est, quando promittit,
quod eam accipiat sibi uxorem, alia conjugii, ut quando dicit z Trado ine tibi ad usum
carnis meae, ita ut, quamdiu vixeris, non me alii conjungam. Et haec foederatio adprime
facit conjugium. Sciendum vero est, quod in hoc sacramento multa olim fuerunt licita ,
quae modo licita non sunt, quia in veteri testamento licebat uni multas uxores habere, ut
populus Dei augeretur, sed non mulieri multos viros, quia multae possunt ex uno foecun-
dari, sed non una ex multis. Nunc vero non licet, quia populus Dei auctus est. Etiam
tunc regibus non licebat multas, sed unam habere, ut subditis suis providere possent. si
enim multas haberent, earum sollicitudine animus impediretur et ita minus providerent.

1. Supple Facit.

