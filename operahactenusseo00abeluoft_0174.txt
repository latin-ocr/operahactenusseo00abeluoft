464 parm ABAELARDIV

mundantem prius et sanctificantem a peccato matrem ejus , ut de semine pecca->
toris David sacrosanctam carnem assumeret. Ad illud vero aliud quod secundo
promiserat ε «Qui praedestinatus est Filius Dei in virtute, n istud annectit ε «Ex
resurrectione mortuorum Jesu Christi. n Ac si diceret : Ex tunc factum est 'ut esset
virtus seu fortitudo omnium per fidem ei cohaerentium, ex quo ejus resurrectio
completa est, testificata per resurrectionem mortuorum eodem die factam, de
quibus scriptum est quia ¹ ι( venerunt in sanctam civitatem et apparuerunt
multis. » Tunc enim omnis infidelitatis dubitatio abscessit, quae de passione
quoque discipulis acciderat, quorum quidam.jam desperati dicebant’ : « Nos
autem sperabamus quod ipse esset redempturus Israel. n Mortuos Jesu Christi
dicit, id est, ad honorem ipsiuS, qui ad hoc mortui fuerant, ut eum resurrectionis
suae testimonio glorificarent. Possumus et resurrectionem spiritalem animae' a
virtute ejus accipere, de qua Simeon ait quia³ ι( positus est hic in ruinam et re-
surrectionem multorum. » Solus quippe est Christus qui a morte animae liberare
potest, Agnus videlicet Dei qui tollit peccata mundi. Notandum vero quod, ut ait
beatus Augustinus 1n Εηοῆἰνιάίοη, cum dicatur Christus natus ex Spiritu sancto
et Maria, non tamen ideo Filius Spiritus sancti dicitur sicut Mariae, cum videlicet
non sit natus aut conceptus ex substantia Spiritus sancti, sicut ex substantia
Mariae, sed potius per operationem Spiritus, id est, divinae gratiae excellens ejus
conceptio sive nativitas facta est, et ideo ex illo quoque natus, hoc est 'conceptus
per illum dicitur. Non enim omne quod ex aliquo nascitur filius ejus dicitur, ut
capilli ex capite, vel pediculi ex nobis nascentes. Ex aqua quoque et spiritu denuo
renascenteS, nequaquam filii aquae dicimur. Solent et filii dicieorum, a quibus
non nascuntur, utfilii adoptivi, filii diaboli, filii gehennae, vel filii per doctrinam.
Si quis tamen Christum secundum hominem Filium Dei aut Spiritus sancti dicat,
eo quidem modo quo caeteros fideles per filialem ei ‘amorem subjectos, non ab·
surdum arbitror. Non tamen ideo plures habent patres propter Deum, scilicet
Patrem et Spiritum sanctum; cum praesertim nec caeteri electi plures patres in
Deo habeant propter personarum diversitatem. Neque enim ibi plures patres di-
cendum est, sicut nec plures Deos aut Dominos, cum nulla sit ibi rerum diver-
sitas, aut nominum differentia. Si vero quaeratur utrum homo ille in Christo a
Verbo assumptus, sit adoptivus Dei Filius, sicut caeteri electi, cum hoc bonum
quoque per gratiam habeat, non puto concedendum. Qui enim adoptantur etsie
filii efficiuntur, utique prius erant non eo modo filii quo sacti sunt. At vero homo
ille a Verbo assumptus, omnino sine peccato et natus et conceptus, statim ex quo
exstitit, Filius Dei per gratiam suit. Nos vero alii qui cum peccato nascimur, et

¹ Matth.. cap. xxvii, v. 53. - ² Luc.,cap. xxiv, v. 21. -3Luc., cap. ιι, v. 34.

