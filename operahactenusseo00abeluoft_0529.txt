THEOLOGIA CHRISTIANA . 54 9

non immerito tribuuntur, nec tamen omnia verba actionum designativa in
praedicatione sua ad animam referuntur. Neque enim omnes animam ambulare,
vel comedere, sed ipsum animal, et tamen ipsam actionem qua sic anima
corpus agitat in ambulando vel comedendo, certum est soli animae inesse z
quae quidem per actiones ambulat et comedit. Haec verba significantur in ipsa
anima, dum de ipso animali dicitur quod ambulat et comedit τ quod est dicere,
sic ipsum ab anima sua moveri atque agitari, ut solam animam in hoc agere
intelligamus, et corpus ipsum agitari. Cumque itaque haec verba actionum
animae significativa nullo modo de ea cui soli insunt hae actiones, praedicabilia
sint; nonest mirandum si in tribus divinis personis, cum sit communis eis
actio , de una earum tamen Verbum ipsum specialiter dicatur, secundum
quamdam, ut diximus, proprietatis ipsius personae expressionem. Quod vero
opposuimus, propter conclusionem operis comprobandam, solum Patrem ge-
nerare ‚ nihil attinere videtur, cum haec generatio, quae aeterna est, opus non
sit aliquod aut aliqua creatio Dei.

Superest extrema objectio, qua scilicet opponitur, idem a se ipso nasci, vel
a se procedere, quod recte discuti non valet, nisi quae sit hujusmodi generatio
vel processio determinemus.

Ac primum de generatione disseramus, nihil quidem sub assertione docendae
veritatis astruentes, ut satis supra meminimus; sed sub quadam pia similitu·
dinis umbra, quam nos Veritas docuit, defendentes. Non enim hoc opusculo
veritatem docere, sed defendere intendimus, maxime adversus pseudophiloso-
phos, qui nos philosophicis maxime rationibus aggrediuntur. Unde et nos per
easdem, scilicet philosophicas rationes , quas solas recipiunt , et quibus nos im·
petunt, eis praecipue satisfacere decrevimus, defendendo veritatem potius, quam
docendo. Quod si mihi fidelium quisquam objiciat, jam nec doctrinam meam
nec defensionem necessariam esse, post tot videlicet et tanta sanctorum docu-
menta : verum fortassis dicit quantum ad doctrinam , non quantum ad defen-
sionem . Cum enim unusquisque in sensu suo abundet, et pro diversitate
hominum vel temporum, novae quotidie quaestiones vel impugnationes oriantur,
novis quotidie rationibus resistendum puto, et novis exorientibus morbis nova
quaerenda remedia. Potuit autem fieri, utin antiquis temporibus sancti Patres
ea quae tunc adversus catholicam fidem opponi audirent, rectis diluerent ratio·
nibus, et illis quos tunc invenerunt morbis mederentur3 non his quos quotidie
succrescentes nondum fortassis deprehenderant. Quousque enim paleas cum
homo superseminare zizania cessabit, donec inde 1n fine saeculi messores An-
geli Dei zizania colligant, et in fasciculos in ignem arsuros mittant3 non possunt

