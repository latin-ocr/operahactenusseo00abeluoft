EPlTOME THEOLOGIAE CHRISTlANAE. 579

suum dare maluit, quam in alio potu, quia per vinum laetitia significatur. Unde: Vinum
laetificat cor hominis. Per hoc quoque aperte ostendit, inaestimabilem laetitiam per pas-
sionem suam Ecclesiae affuturam, quam Sancti, qui ante adventum suum fuerunt, minime
habuerunt, quia moriendo non transibant ad vitam, imo in inferno detinebantur. Unde
nec eorum natalitia in ecclesia celebrantur. De aqua non legimus, quod Christus huic
sacramento addiderit. Cur igitur vino admiscetur? Sed dicimus, quod per aquam populus
gentium designatur. Unde aquae multae populi multi; ut enim semper in fluxu et in mo·-
bilitate aqua ‚ ita populus ille in fluxu carnis et instabilitate quadam detinebatur. Nam
nullo legis vel Prophetarum jugo rest-venatus, per lucos et aras daemonum hinc inde
raptabatur. Cum igitur ante mortem Christi populus iste in Ecclesiam non intrasset, non
erat conveniens, quod aqua, quae gaudium de ejus introitu exprimit, adderetur. Cum
vero postea intraret, Ecclesia de ejus introitu et societate gaudens, aquam adjunxit. De
fractione illa , quae ibi apparet , ambigi similiter , an ipsum corpus Christi, sicut vere est
ibi, ita in veritate frangatur. Sed dicimus, quod sicut esse videtur panis, et non est,
videtur quoque vinum esse, cum tamen vinum non sit ε sic videtur frangi, cum fractionem
nullam recipiat nullamque partium sectionem suscipiat. Nec est propter hoc phantastica
visio illa, quia non est ad deceptionem vel fidei errorem, sed sacramenti commenda-
tionem. Sed cum de fractione illa, quae fit in altari, facile sit responderi, de illa, quam
Christus fecit in coena, de qua Evangelista : Fregit et dabat discipulis suis, grave videtur
absolvere, an scilicet in veritate corpus suum fregerit et per partes divisum discipulis suis
tradiderit. Ad quod* equidem respondendum videtur, quod totum integrum et per-
fectum, sicut de Virgine traduxit, ita unicuique discipulorum totum et integrum tradidit.
Sic etiam in altari ab unoquoque fidelium recipitur. Quod autem dixit Evangelista ε Fregit
et dedit discipulis suis, sic sane intelligendum liquet, fregit, id est, revelavit, et aperuit
discipulis, quid hoc sacramentum significaret, quod videlicet corpus ecclesiam, quod
sanguis hilaritatem illam quam ecclesia de sui redemtione habet figuraret. Unde *qui hoc
ignorant, non fractum, id est, non revelatum secundum sui significationem accipiunt.
Quod autem sic sane et convenienter exponi possit, Hieremias ostendit : Parvuli petierunt
panem, et non erat qui frangeret eis. Panis iste scriptura est, quem panem, id est, quam
scripturam parvuli infirmi ante adventum Christi sibi frangi, id est, aperiri et exponi
petebant, et non erat qui frangeret eis, donec veniret Christus, qui aperiret eis scripturas.
Unde J oannes in apocalypsi :Et nemo poterat aperire librum et solvere signacula ejus, etc.
Et bene dicitur scriptura panis, quia ea ut cibo spiritali interior homo„sicut et corporali
exterior, reficitur et sustentatur. Quae frangenda, id est, exponenda est, quia, sicut duri
panis crusta frangenda sunt, ut ad medullam et micam, quoe intus est, veniamus, sic
cortex et testa literae frangenda est, id est, series literae exponenda ‚ ut ad medullam, id
est, ad interiorem sensum venire valeamus.

Solet quoque quaeri, quare discipulis ipsum tradidit, passibile videlicet an impassibile.
Ad quod dicimus, quod de auctoritate hoc diffinitum non habemus. Possumus tamen de
hoc secure respondere, quod dedit tale quale voluit. Si enim voluit eis tradere immor-
tale, bene quidem m illo tempore impassibilitatem sui potuit assumere, sicut et in morte
claritate se vitae immortalis venustavit. Si autem voluerit dare passibile et hoc utique
potuit, ita tamen, quod cum eorum dentibus attei eretur, nihil inde sentiret nihilque de-
fectionis in se assumeret: sicut etiam beato Vincentio talem corporis soliditatem dedit,
quod parum de illis tormentis ,quae ei inferebantur, sensit. Si enim aliquis, qui non
haberet eamdem vim in corpore suo, tantum decimam partem illarum poenarum susce-

