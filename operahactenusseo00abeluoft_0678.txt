668 , PETRI ABAELARDI

ac postmodum magna concilia celebrata, omnem inde mundum repleverit et
universas haereses represserit.

PfflLos. Nonnnunquam conviciis et inproperiis facilius homines provocantur
quam supplicationibus et obsecrationibus flectuntur, et qui sic provocantur,
studiosius satagunt de pugna, quam qui orantur, moventur ex gratia.

CfflusrmN. Ignoscendum tibi est, si hac intentione hoc egisti. Nunc vero ne
ex diffidentia pugnam hanc differre videar, tam mihi quam tibi orandus est, ut
quid tibi quaerendum, quid mihi respondendum sit, ipse Dominus inspiret,
qui vult omnes homines salvos fieri et ad cognitionem sui venire. Nunc igitur,
si placet, cum ad perfectionem nostrae legis tam evangelicae scilicet quam apo-
stolicae doctrinae sis exsors, hanc primum inspiciamus et cum ceteris confe-
ramus omnibus doctrinis, ut si hanc in illisfquoe justificant praeceptis vel ex-
hortationibus perfectiorem videris, eam sicut oportet magis eligas· Quod et
supra memoratus rhetor vester de contrariis, ut dixisti, legibus agenS‚ consulit
dicens¹ : « Si leges duae vel plures servari non possunt, quia discrepant inter se,
ea maxime conservanda putetur, quae ad maximas res pertinere videtur. n

PfflLos. Nihil hoc consilio probabilius, et nihil stultius quam ab antiquis ad
novas recedere leges, nisi doctrina potiores. Quas videlicet novas leges qui
composuerunt, tanto eas cautius ac perfectius scribere potuerunt, quanto jam
priorum legum disciplina etipsa necessariarum rerum experientia instructi, facile,
quae deerant, ex proprio addere potuerunt ingenio, sicut etiam in ceteris con·
tingit philosophiae disciplinis. Tum autem de perfectione posteriorum scripto-
rum maxime est confidendum, si moderni scriptores aequare ingeniis antiquos
potuerint. Sed quid si forte ipsos etiam longe transcendere sperandum est?
Quod profecto de legislatore videlicet Christo, quem ipsam Dei sapientiam di-
citis, nequaquam dubitatis. De quo etiam Job nostrum antea cecinisse asseritis’:
« Ecce Deus in fortitudine sua et nullus ei similis in legislatoribuS. » Cujus et
apostolus vester praeferens doctrinam , et primae legis imperfectionem manifeste
profitens ait³ : « Multifarie multisque modis Deus olim loquens patribus in pro-—
phetis, novissime diebus istis locutus est nobis in filio, etc. » Et iterum idem infra
de veteris et novae legis discretione indicans ⁴, « Reprobatio, inquit, fit praece-
dentis mandati propter infirmitatem ejus et inutilitatem. Nihil enim ad perfectum
adduxit lex. Introductio vero melioris spei, per quam proximamus ad Deum. υ

CHRISTIAN. Certe, ut video, non te ignorantia fidei nostrae, sed magis tuae infi-
delitatis obstinatio damnat. Qui et nostrae legis perfectionem ex scriptis ipsius
didicisti et adhuc, quod sequaris, iuquiriS, quasi perfectum ibi et omnibus aliis

¹ Cic„ Invent. Rhet., 11, 49. — ²Job·, cap. xxxvi, v. 22. — ³ Hebr„ cap. 1, v. 1. -4 Hebr., cap. vu, v. 18, 19.

