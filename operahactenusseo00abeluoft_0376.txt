366 PETRI ABAELARDI

veritas, in omnipotente plenitudo virtutis ostenditur. Est namque per unigeni-
tam Deitatem omnipotens, et per omnipotentiam Pater, » ac si aperte dicat, in
eo quod est Deus ingenitus, hoc Deus Pater, hoc quasi proprie et specialiter
habet quod sit omnipotens, sicut Filius in eo quod Filius est, quod sapiens sive
sapientia3 vel Spiritus quod sit benignus, immo benignitas ipsa. Non enim ita
ut solus Deus sit omnipotenS, et non vel Filius, vel Spiritus sanctus, vel
solus Filius sit sapiens, aut solus Spiritus sanctus sit benignus; sed quod
juxta cujusque personae distinctionem quaedam specialiter ad unam attinent
personam, et ei maxime tribuuntur ε quaedam ad aliam, ut cum Pater ex
omnipotentia, sicut supra meminimuS, dictus sit, quemadmodum Filius ex
sapientia, vel Spiritus sanctus ex benignitate, tale sit quod dicitur per inge-
nitam Deitatem omnipotens, et per omnipotentiam Pater, ac si diceret ad
proprietatem seu distinctionem personae Dei Patris omnipotentiam specialiter
attinere, cum ipsa scilicet omnipotentia generans Sapientiam expressa sit Patris
proprietas, sive idem penitus cum ipso Patre, atque hoc nomen Pater in hac
persona, ita ipsam divinam potentiam, quae omnipotentia, simpliciter exprimat,
ut neque sapientiam nec benignitatem in ea distinguere habeat, sed tantum
contentum sit ipsam omnipotentiam ex qua sapientia gignitur designare. Et
notandum quod juxta sanctorum Patrum auctoritatem solam personam Patris
dicamus ingenitam, sicut et Patrem videtur hic idem esse ingenitum, quod est
a semetipso esse, non ab ali0, cum unaquaeque videlicet aliarum personarum
ab ipso Patre sit3 sola vero persona Patris non sit ab aliqua aliarum. Sicut
ergo juxta philosophos, omne id genitum dicitur quod est ab alio, unde et
genituram mundi legimus secundum quod scilicet ipse mundus opus Dei dici·
tur, non tamen filius ejus esse; et Deum genitorem universitatis Plato dicit,
a quo scilicet universa alia habent esse; ita e contrario hoc loco solum Patrem
dicimus ingenitum, secundum hoc scilicet quod ipse solus non habet ab alio
esse. Quare et B. Augustinus Spiritum quoque ipsum negat esse ingenitum,
sieut et genitum. Sic quippe ait in Quaestzbnibus ab Orosio propositis et ab ipso
expositis capitulo 111 ²: «Spiritum sanctum neque genitum neque ingenitum fides
certa declarat ε quia si dixerimus ingenitum, duos Patres affirmare videbimur.
Sin autem genitum, duos Filios credere culpamur. Sed quod certa fides tenet,
nec ingenitus est, nec genitus, sed ab utrisque procedens, id est a Patre et
Filio. » Gennadius de Orthodoxa fide ecclesiasticorum dogmatum², t< Pater ergo,
inquit, principium DeitatiS‚ a quo Filius natus, a quo Spiritus sanctus non
natus3 quia non est filius, nec ingenitus, quia non est Pater. a Hunc Beatus papa

¹ Dialoyus quaest. LXV‚cap. 11, opp„ t. vl. - ² Gennadius, de Doqm. Eccles„ cap. ι.

