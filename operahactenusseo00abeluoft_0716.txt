706 PETRI ABAELARDI

infernum, ut quemadmodum nomine coeli, qui superior est pars mundi, sum-
mam animarum beatitudinem distinguimus, ita nomine inferni summam mise-
riam, quae tanto inferius jacere perhibetur, quanto ab illa summa beatitudine
amplius distare cognoscitur, et ei amplius contraria videtur. Sicut enim, quod
melius est, per excellentiam suae dignitatis dicitur altum , ita e contrario, quod
pejus est, per abjectionem sui dicitur infimum. Multa quippe de poenis inferni
tam Vetus quam Novum Testamentum narrat, quae nequaquam ad literam accipi
posse videntur. Quid est enim ad literam, quod de justis et impiis Dominus
per Jesaiam ait¹ ε « Et egredientur et videbunt cadavera eorum qui praevaricati
sunt in me, vermis eorum non morietur et ignis eorum non extinguetur. >2
Quis iste sanctorum corporalis egressus, ut poenas impiorum videant, aut qui
vermes sunt corporales in corporibus reproborum, quae omnibus integra sicut
et sanctorum corpora sunt resurrectura? Quae ibi erat corrosio vermium, ubi
omnium pariter immortalitas absque ullo defectu erit corporum? Sed et quod¹
Dominus de divite et Lazaro³ defunctis in Evangelio refert , quomodo ad literam
stare potest, quippe cum corporalem sepulturam non inferno anima illa divitis
habere queat? Aut quis sit ille corporalis Abrahae sinus, quo anima Lazari
refertur ab angelis deferri? Quam ibi linguam anima divitis habeat, vel quem
digitum habeat anima Lazari, aut quae est ibi corporalis aqua, cujus stilla
linguae ardentis infusa incendium ejus extinguere possit, aut minuere? Unde,
cum haec juxta literam nequaquam in animabus jam exutis carne contingere
queant, sicut nec illud quod alibi dicitur* ε « Ligatis manibus et pedibus , mit-
tite eum in tenebras exteriores, ibi erit fletus et stridor dentium, »tam ex Veteri
quam ex. Novo Testamento innui videtur ea quae de inferno dixerunt, mystice
magis quam corporaliter accipi debere3 ut videlicet, sicut ille Abrahae sinus,
quo suscepta est anima Lazari, spiritalis est non corporalis intelligendus, ita et
infernus spiritalis ille cruciatus, que anima divitis sepulta memoratur. Quamdiu
animae corporibus carent, quo ferri localiter aut moveri vel quasi corporis
ambitu coerceri possint, quae nullatenus locales sunt omnique corpore propria
natura longe subtiliores existunt, aut quae sit vis elementorum corporea, tam
videlicet ignis quam ceterorum , quae ipsas sine corporibus contingere vel cru-
ciare possit, non facile disseri aut intelligi potest. Unde et daemones post lapsum,
ut corporaliter etiam pati possint, in quaedam devoluti aeria corpora dicuntur,
quae quasi carcerem acceperunt. Hinc et aeriae dicti sunt potestates, quod vide·
licet in illo plurimum possint elemento, cui sunt incorporati, sicut et terrenae
potestates vocati sunt homines, qui in terris principantur. Sin autem vermes

¹ lsai„ cap. mm, v. 24. - ² Quod supplevimus. - ³ Luc.‚ cap. xw. - ⁴ Manli„ cap. xxu, v. 13.

