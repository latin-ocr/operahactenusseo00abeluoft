54 2 PETRl ABAEL ARDI

unum, et sessio et sedens, eadem penitus fortasse sunt in significatione, non in
constructione, sicut alibi docuimus, cum de discretione praedicamentorum nobis
esset tractandum. Quid igitur mirum est, si ponamus haec nomina Pater et Deus
omnipotens ejusdem penitus esse significationis in De0, non tamen ejusdem
constructionis esse concedamus, nec ea in contextu orationis eumdem penitus
custodire sensum? Atque ita dicere licebit quod haec enunciatio «Pater est potens,
sive sapiens, aut benignus⁷ » ad identitatem tantum essentiae sit accommodata,
ac si dicatur quod is qui Pater est, sit potens, sive sapiens aut benignus. Haec
autem enunciatio α Pater est Filius sive Spiritus sanctus, » ad identitatem, ut
dictum est, proprietatis tantummodo spectat, ut videlicet idem sit utriusque
proprium, ut expositum est, ideoque tantummodo falsa est enunciatio. Praete-
rea quis ex suprapositis edoceri non possit, quod non idem penitus sonent in
Deo haec nomina Pater et Potens; et Filius et Sapiens3 et Spiritus sanctus et
Benignus? Alioquin non magis relative invicem dicerentur Pater et Filius, quam
Potens et Sapiens; vel Spiritus sanctus ad Patrem et Filium, quam Benignus.
Non itaque Pater hoc nomen sonat tantummodo divinam potentiam, verum etiam
ipsam ut gignentem determinat ; ac si ita dicatur, «Divina Potentia generans di-
vinam Sapientiam.» Nec Filius simpliciter ostendit divinam Sapientiam, verum et
ipsam significat tamquam ex Patre genitam. Sed et Spiritus sanctus divinam
Bonitatem tamquam a Patre et Filio procedentem determinat. Unde recte haec
nomina Pater, Filius, Spiritus sanctus, discretiva personarum sunt :hoc est earum
ab invicem diversitatem monstrantia3 cum videlicet hanc personam tamquam
generantem, illam tamquam generatam ab ista , et rursus aliam tamquam proa-
cedentem ex istis duabus haec nomina discernant. Quaedam enim differentia
rerum praedicatione ab invicem disjunctarum, in relativis nominibus insinuatur,
unde ipsa ab Aristotele opposita dicuntur3 et quaedam praedicationis disjunctio
innuitur in eo qui generat et qui ab ipso ‘generatum et in eo qui procedit et a
quibus procedit. Unde mirabile non esst, si ex hujusmodi personarum discre-
tione haec nomina ab invicem per praedicationem disjuncta sint : quae relationes
et significent et copulent3 et non illa supraposita quae minime sunt relativa:
quod et ipsis quoque rerum aliarum generationibus seu creationibus facile est
assignari, ubi etiam rei generantis et genitae est eadem essentia. Ex materia
quippe ipsum materiatum generari et creari quodammodo tradunt philosophi.
Unde Plato Y len, id est corpoream naturam tanquam matrem corporum ponit.
Et Boetius in libro Divisionum genus dividi in species quasi in quasdam a se
quodammodo creationes dicit, eo quod species ex ipsa generis substantia nasci
et confici habeant, superveniente forma : ut homo ex animali, superveniente
animali rationalitate et mortalitate3 sicut statua ex aere, superveniente figura. Et

