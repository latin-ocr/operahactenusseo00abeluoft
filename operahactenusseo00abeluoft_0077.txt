INTRODUCTIO AD THEOLOGIAM. 67

firmetur, non assumit.» Restat itaque nunc nobis post auctoritatum fundamen-
tum, fulcimenta superinducere rationum, maxime ideo ne verbositas inimicorum
Christi nostrae insultet simplicitati, qui cum aliquos idiotas aut minus eruditos
Christianos inductionum suarum laqueis praepedierint, summae id sibi gloriae
ascribunt. Quibus quidem non sufficit ut soli moriantur ‚ nisi alios compellant
suis erroribus, illo videlicet Judaeorum more ‚ quo eos Veritas dicit² α mare et
aridam circuire, ut faciant proselytum unum. n

Omnium autem bonorum quasi fundamentum fidem sanctae Trinitatis poni-
mus, ut ab ipsa divinae naturae cognitione omnium bonorum ducatur exordium.
Quisquis itaque hoc fundamentum labefactare poterit, nihil fructuosum nobis de
his quae superaedificanda sunt relinquit. Unde et nos primum huic tanto periculo
tam auctoritatum quam rationum clipeum opponere curavimus, in eo quidem
confisi, qui suos confortat, dicens’ ε « Cum steteritis ante Reges et PraesideS, no·
lite cogitare, etc. >1 Cujus „quidem fretus auxilio, parvulus David immensum Go-
liath et tumidum proprio ipsius gladio jugulavit. Et nos ergo, humanarum gladio
rationum, quibus nos tam philosophi quam haeretici impetunt, in eos converso,
eorum robur aciesque argumentorum suorum in Domino dissipemus, ut jam mi-
nus simplicitatem fidelium aggredi praesumant, cum de his confutati fuerint, de
quibus praecipue impossibile eis videtur responderi de diversitate personarum in
una et individua penitus ac simplici divina substantia, et de generatione Verbi
seu processione Spiritus. De quo quidem nos docere veritatem non promittimus,
ad quam neque nos neque mortalium aliquem sufficere credimus3 sed saltem
aliquid verisimile atque humanae rationi vicinum, nec sacrae fidei contrarium
proponere libet, adversus eos qui humanis rationibus fidem se impugnare glo·
riantur, nec nisi humanas curant rationes quas noverunt, multosque facile as-
sentatores inveniunt, cum fere omnes animales sint homines, ac paucissimi spi-
rituales. Sufficit autem nobis quocunque modo summorum inimicorum robur
dissipare, praesertim cum alio modo non possumus, nisi has quas noverunt ratio·
nes ex ipsorum artibus afferamus. Absit enim hoc ut credamus Deum, qui malis
quoque ipsis bene utitur, non bene etiam omnes artes quae ejus dona sunt
ordinare, ut haec quoque ejus majestati deserviant, quantumcunque· male his ab·
utuntur perversi. Unde et B. Augustinus, caeteri quoque doctores ecclesiastici,
seculares quoque artes, atque ipsam quoque dialecticam praecipue sacrae Scrip-
turae admodum necessariam perhibent. Adeo namque praedictus doctor lib. 11
de Ordine³, dialecticam commendare ausus est, ut eam solam scientiam esse
profiteri videatur, curn eam solam posse facere dicat scientes. «Disciplinam,

' Manu, cap. xxm, v. 15. — ² Matth„ cap. xlx, v. 19. -·- ³ Cap. xm, t. 1, col. 346.

