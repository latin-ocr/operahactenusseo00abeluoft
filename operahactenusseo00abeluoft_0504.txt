2494 PETRI ABAELARDl

non ad probandum videtur quod beatum Augustinum supradixisse commemo-
ravimus V de Trinitate libro, capite vm, tantam videlicet vim esse. ejusdem
substantiae in Patre et Filio et Spiritu sancto, ut quidquid de singulis ad seipsos
dicitur, non pluraliter in summa, sed singulariter accipiatur. Qui etiam cum
ibidem in fine praecedentis capituli submisisset, quia sicut Filius ad Patrem, et
non Filius ad non Patrem refertur, ita genitus ad genitorem et non genitus ad
non genitorem referatur ¹necesse est; longe aliter quam> nos soleamus relativa
dixit, non Filium et non Patrem, et non genitum et non genitorem, cum in his
nominibus abnegativis magis relationes removeantur, quam conferantur, nec
naturaliter ista simul habeant esse, sicut de relativis constat. Non enim necesse
est ut si aliqua res sit non generans, sit aliqua non genita, vel e converso. Quo-
-dam itaque modo abusive haec quoque relativa dixit, secundum illam relationum
significationem quam remotive tenent, sicut et non homo hominem perimendo
significare dicitur, et quodlibet infinitum suum finitum.

Ne mireris in eadem divina substantia tres personas distingui secundum
expositam rationem, cum etiam secundum grammaticam institutionem, eumdem
hominem-tres. personas esse concedamus : primam videlicet secundum hoc
quod loquitur, et secundam in eo quod ad ipsum sermo dirigitur, necnon et
tertiam cum de ipso alter ad alterum loquitur. Quarum quidem personarum
diversitas cum eadem sit ipsarum substantia, non aliter distingui possunt, quam
secundum propria eorum quae diffinitionibus exprimuntur, cum videlicet aliud
sit proprium< loquentis, in eo. scilicet qui loquitur, aliud audientis, vel de ‘quo
locutionem alter habet ad alterum, sicut et divinarum personarum diversitas
secundum proprias ipsarum diffinitiones est ad significata. Quod ¹ si hoc loco
diversas personas dicere non abhorres, propter diversitatem scilicet proprieta-
tum, cum tamen hae personae non sint a se per praedicationem disjunctae, ut
non videlicet dici liceat primam personam esse secundam, et secundam ter-
tiam, quippe Socrates ipse grammaticis omnis persona esse conceditur: multo
magis in Deo diversas esse personas concedi oportet, quas praedicatione quoque
a se disjunctas cognoscimus. Praeterea sicut in grammatica cum dicimus tres
personas determinate intelligimus loquentem, et ad quem loquitur, et de quo
loquitur, ut supra meminimus ε ita cum dicimus in divinitate tres personas,
determinate intelligi convenit Patrem et Filium et Spiritum sanctum, ut supra
quoque astruximus, alioquin fortasse plures personas quam tres videlicet confi-
teri cogeremur. ⁶

Rhetores quoque alio modo quam theologi sive grammatici personam acci-

· ln editis Qui si.

