EPITOME THEOLOGIAE CHRISTIANAE. 587

luxuriam, castitas quae libidinem, sobrietas quae ingluviem refraenat. Istae virtutes in pro-

speris necessariae. Fortitudo vero potentia est, quae reddit animum constantem contra
adversa. ’

CAPUT XXXIII.

De vitiis, quae virtutibus contraria sunt.

Nunc de vitiis, quae istis virtutibus contraria sunt. itidem disseramus. Unaquaeque
virtus habet vitium sibi contrarium, ut justitiae contraria est injustitia , temperantia!
intemperantia, fortitudini debilitas, quoniam bono ex necessitate malum contrarium est,
quia, si aliquid bonum est, necessario ejus contrarium malum est , sed non convertitur;
potest enim malo malum contrarium esse. Injustitia est vitium animi, quo non redditur
unicuique quod suum est et quod debetur. Est igitur talis mala voluntas injustitia sicut
bona est justitia. Intemperantia est impotentia resistendi motibus illicitis, ut luxuria est
contraria castitati, gulositas sobrietati. F ortitudini vero debilitas mentis est contraria, et
sicut praedictum est, fortitudo in adversis, temperantia in prosperis necessaria est. Nota
vero, hujusmodi potentias non illas naturales , quae actu non adsunt, vel certe si adsunt
facile mobiles sunt, sed potius quae secundum animi applicationem insunt, ut iste dicitur
cursor, non quod illam potentiam naturaliter habeat, sed quia se ad hoc disposuit. Multi
namque infidelium has naturales potentias habent, qui tamen virtutibus carent, quippe
ad istas non ex dilectione applicantur. Omnis enim virtus, ut diximus, vel caritas est,
ut ea quae voluntas est, vel ex caritate, ut potentia talis quae ex dilectione est. Non enim
fortis vel sobrius vel justus vel humilis vel talis dicitur, nisi quem caritas facit vel sobrium
vel talem.

Viso de virtute quid sit, nunc quid vitium, quid sit peccatum, quaeque inter ea sit diffe-
rentia, videamus. Est igitur vitium corruptio naturae talis, quae reddit hominem impo-
tentem resistere illicito motui, vel nolentem cuique reddere quod suum est, sicut irascibi-
litas, luxuria, gula et cetera. Peccatum vero est velle irasci, velle luxuriari. Hinc igitur
facile videri potest, in multis esse peccatum sine vitio et vitium sine peccato z sicut aliquis,
qui facile mobilis est ad irascendum, qui se in tantum cohibet, quod in ardorem malae
voluntatis iu alterum non irrumpit, vel certe materiam commovendi in alterum non habet.
Idem de luxurioso conjectare licet. Multi siquidem sunt, qui cum proni sunt ad hoc.
voluntatem tamen cohibent. Unde et majoris meriti in tantum esse deprehenditur, quod
victores in lucta efficiuntur. Sunt etiam alii, qui cum materiam exterius ad hoc non
habent, etsi ad hoc naturaliter proni sunt, non tamen ad hoc moventur, ut sunt multi
de claustralibus viris, de solitariis et hujusmodi. Sic quoque in ceteris facile est consi-
derare. Est et peccatum in aliquo sine vitio , ut in eo qui hujus vel illius potentiae non
est, aliqua tamen grandi causa interveniente ad iram vel iracundiam commovetur. Sic
igitur vitia in naturae corruptione, peccata vero in voluntate consistunt, ac per hoc vitia
ex maxima parte ex complexione tali vel tali habent inesse. Unde et carnalia vocantur.
Sunt enim quaedam, quae tantum animae sunt, ut superbia, invidia et cetera. Peccatum
nihil est aliud, quam ipsa culpa, quae, ut ostendimus in multis, sine vitio potest esse. Est
autem culpa nihil aliud, quam contemtus creatoris, quod est, dum vel volumus contra
conscientiam, quod ei displicere scimus et ab eo esse prohibitum, vel nolumus , quod ei
scimus placere et ab eo esse praeceptum. Unde nec in pueris nec in naturaliter stultis,

