71 4 PETRI ABAELARDI·

tur : (ι, Deus sicut naturarum bonarum optimus creator est, ita malarum volun-
tatum justissimus ordinator, ut cum ille male utatur naturis bonis, ipse bene
utatur etiam voluntatibus malis. >³ Item dicit idem de diabolo : « Deus, cum
eum creavit, et futurae malignitatis ejus non erat ignarus, et praevidebat quae
bona de malis ejus esset facturus. » Item post aliqua : « Neque enim Deus
ullum non dico angelorum vel hominum creasset, quem malum esse praescisset,
nisi pariter nosset, quibus eos bonorum usibus commendaret. » Item alibi ε
«Sunt bona singula, simul vero universa valde bona, quia ex omnibus consistit
universitatis amabilis pulchritudo. n Item : « lllud quod malum dicitur, bene
ordinatum et loco suo positum, eminentius commendat bona, ut magis placeant
et laudabiliora sint, dum comparantur bonis. Nec enim Deus omnipotens cum
summe bonus sit, ullo modo sineret mali aliquid esse in operibus suis, nisi
usque adeo esset omnipotens et bonus, ut bene faceret et de=malo. » Item ε
« Nec dubitandum est Deum facere bene etiam sinendo fieri quaecunque fiunt
mala. Non enim lioc nisi justo judicio sinit, et profecto bonum est quod justum
est. Quamvis ergo ea, quae mala, in quantum mala sunt, non sunt bona, tamen,
ut non solum bona, sed etiam sint et mala, bonum est. Nam nisi esset hoc
bonum, ut essent et mala, nullo modo sinerentur ab omnipotente bono, cui
procul dubio quam facile est, quod vult facere, tam facile est quod non vult
esse non sinere. Neque enim ob aliud veraciter vocatur omnipotenS, nisi quo-
niam quidquid vult potest, nec voluntate cujuspiam creaturae voluntatis omni-
potentis impeditur effectus.» Ecce audisti aperta ratione monstrari, quia bonum
est malum esse, quamvis nequaquam verum sit bonum malum esse. Aliud quippe
est dicere, malum est bonum, aliud dicere, malum esse bonum. lbi enim ad
rem malam, hic ad rem malam esse applicatur bonum, hoc est ibi ad rem, hic
ad eventum rei. Rem autem, ut dictum est, eam bonam dicimuS‚ quae cum alicui
apta sit usui, nullius rei commodum vel dignitatem per eam impediri aut etiam
minui 'necesse est3 quod quidem impediri vel minui tuno eam rem necesse
esset, si per ejus contrarium vel defectum dignitas illa vel commodum neces-
sario non remaneret. Verbi gratia : vita immortalis, laetitia, sanitaS‚ scientia,
castitas talia sunt, quae, cum aliquid habeant dignitatis vel commodi’, constat
illud supervenientibus horum contrariis non remanere. Sic et quaslibet sub-
stantias constat bonas res esse dicendas, quia cum aliquid conferre valeant uti-
litatis, nihil per eas dignitatis vel commodi necesse est praepediri. Nam et per-
versus bomo, qui corruptae vel etiam corrumpentis vitae est, sicut esse posset,
ut perversus non esset, ideoque per eum nonnihil deteriorari necesse esset.

Hoc autem ad praesens ad descriptionem rei bonae satis esse arbitror. Cum
vero ad eventus rerum, hoc est ad ea , quae a propositionibus dicuntur et per

