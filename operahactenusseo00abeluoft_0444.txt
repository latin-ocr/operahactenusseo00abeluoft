434 PETRI ABAELARD!

tendenda semper est ejus facieS, et pulchritudo laudanda; ne si alteram aspexe-
ris, se aestimet displicere. Vocanda domina, celebrandus natalis ejus, jurandum
per salutem illius ε ut sit superstes optandum, honoranda ‘nutrix ejuS‚ et gerula,
servus, patrinus, et alumnus, et formosus assecla, et procurator calamistratus ‚
et in longam securamque libidinem exectus spad03 sub quibus nominibus
adulteri delitescunt; quoscumque illa dilexerit, ingratis sunt amandi. Si totam ei
domum regendam commiseris, serviendum est. Si aliquid tuo arbitrio reserva-
veris, fidem sibi haberi non putabit, et in odium vertetur ac jurgia, et nisi cito
consulueris, parabit venena. Anus, et aurifices, et ariolos, et institores gemma-
rum sericarumque vestium si intromiseris, periculum pudicitiae est; si prohi-
bueris, suspicionis injuria. Verum quid prodest etiam diligens custodia : cum
uxor servari impudica non possit, pudica non debeat? lnfida enim custos
est castitatis necessitas, et illa vere pudica dicenda est, cui licuit peccare si
voluit. Pulchra cito adamatur, foeda concupiscit. Difficile custoditur quod plures
amant. Molestum est possidere quod nemo habere dignetur. Minore tamen
miseria deformis habetur, quam formosa servatur. Nihil tutum in quod totius
populi vota suspirant, alios forma, alios ingenio, alios facetiis, alios liberalitate,
sollicitat. Aliquo modo expugnatur quod undique lacessitur. Quod si propter
dispensationem domus, et languoris solatia, et fugam solitudinis ducuntur uxo-
res; multo melius servus fidelis dispensat, obediens auctoritati domiui, et
dispositioni ejus obtemperans, quam uxor , quae in eo se aestimat dominam ‚ si
adversum viri faciat voluntatem, id est quod placet, non quod jubetur. Assidere
autem aegrotanti magis possunt amici et vernaculae beneficiis obligati, quam
illa quae nobis imputet lacrymas suaS, et hereditatis spe vendat illuviem, et
sollicitudinem jactans, languentis animum desperatione perturbet. Quod si
languerit, coaegrotandum est, et numquam ab ejus lectulo recedendum. Aut
si bona fuerit et suavis uxor, quae tamen rara avis est¹, cum parturiente
gemimus, cum periclitante torquemur. Sapiens autem numquam esse solus
potest : habet secum omnes qui sunt, quique< umquam fuerunt boni, et animum
liberum quocumque vult transfert. Quod corpore non potest, cogitatione com-
plectitur3 et si hominum inopia fuerit, loquitur cum Deo. Numquam minus
solus erit, quam cum solus fuerit. Porro liberorum causa ducere uxorem, ut
vel nomen nostrum non intereat, vel habeamus senectutis praesidia, et certis’
utamur heredibus, stolidissimum est. Quid enim ad nos pertinet recedentes e
mundO, si nomine nostro alius non vocetur, curn et filius non statim patris vo·
cabulum referat, et innumerabiles sint qui eodem appellantur nomine? Aut quae

'ln editis, rara aut vim est. -— ² ln editis Cunctis.

