ETHICA SEU LlBER DICTUS: SCITO TEtPsUM. 609

quam judex manifestis de causis refellere possit, eos suscipere lege compellitur,
et eorum probatione suscepta, punire innocentem debet, qui puniri non debet.
Itaque punire debet, licet non meruerit, cum tamen lege praecipiente hoc juste
judex peragit. Ex his itaque liquet non nunqnam poenam rationabiliter injungi
ei in quo nulla culpa praecessit. Quid igitur mirum, si ubi culpa praecesserit,
operatio subsecuta poenam augeat apud homines in hac vita ‚ non apud Deum
in futura? Non enim homines de occultis, sed de manifestis judicant, nec tam
culpae reatum, quam operis pensant effectum. Deus vero solus qui non tam quae
sunt, quam quo animo fiant, attendit, veraciter in intentione nostra reatum
pensat, et vero judicio culpam examinat ι unde et (ι probator cordis et renum¹»
dicitur, et in abscondito videre ². lbi enim maxime videt ubi nemo videt : quia
in puniendo peccatum, non opus adtendit, sed animum, sicut nos e converso
non animum ⁴quem non videmus, sed opus quod novimus. Unde saepe per
errorem, vel per legis, ut diximus, coactionem, innocentes punimus, vel noxios
absolvimus. Probator cordis et renum dicitur Deus3 hoc est, quarumlibet

intentionum ex affectione animae, vel infirmitate, seu delectatione carnis
provenientium.

CAPUT VI.

De peccatis spiritualibus vel carnalibus.

Cum enim omnia peccata sint animae tantum, non carnis, ibi quippe culpa et
contemptus Dei esse potest, ubi ejus notitia et ratio consistere habet, quaedam
tamen peccata spiritualia, quaedam carnalia dicuntur, hoc est, quaedam ex
vitiis animae, quaedam ex infirmitate carnis provenientia. Et quamvis concu-
piscentia solius sit animae, sicut et voluntas, non enim concupiscere vel deside-
rare aliquid nisi volendo possumuS, concupiscentia tamen carnis, sicut et
concupiscentia spiritus dicitur ε Caro enim, ait Apostolus2, concupiscit adversus
Spiritum et Spiritus adversus carnem; hoc est, ex delectatione quam habet in
carne, quaedam appetit, quae tamen judicio rationis refugit, vel appetenda censet.

¹ Probator justi qui vides cor. et renes., Jerem.. ¹ abscondito. Ezech., cap. vm, v. 12. —-³ Galat„ cap. v,
cap. xx, v. 12. —- ² Vides quae facium unusquisque in , v. 17.

11 77

