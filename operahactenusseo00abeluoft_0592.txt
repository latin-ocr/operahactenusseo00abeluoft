582 PETRI ABAELARDI

Quod vero David et Salomon multas habuerunt, plane contra legem fecerunt. Nostrum
vero conjugium ad regum conjugium redactum est, quia reges sumus, de quibus Petrus ε
Nos sumus genus electum, regale sacerdotium. Hoc sacramentum, ut dictum est, mali
remedium est, etsi donum non conferat. Unde ε Qui potest capere capiat, id est, qui po-
test continere contineat, qui non potest uxorem ducat. Et Apostolus : Unus quisque habeat
suam propter fornicationem vitandam.

Utrum clerici matrimonium contrahere possint, quaeri solet. Sacerdotes, qui non fece-
runt, possunt. Si vero aliquis in ecclesia quae votum suscepit, fuerit qui non votum
fecerit, potest ducere, sed in ecclesia illa officium non exercebit, quod est, parochiam
non tenebit. Graecorum vero sacerdotes, quia votum non susceperunt, bene uxores ducere
possunt, qui quando consecrantur, de manu episcopi uxores accipiunt, et virgines quae
si moriantur, non alias accipiunt nec ipsae alios. Praeceptum etiam erat eis, ut unus-
quisque de tribu sua uxores duceret , ne tribus commiscerentur et ne transiret possessio
unius tribus in possessionem alterius, quia terra per tribus divisa erat. Nunc autem non
licet, sed de aliena gente , quod ecclesia propter propagationem caritatis (quod), a Ro-
manis (ecclesia) accepit. Romani enim, quando amicitiam cum aliis civitatibus facere
volebant, uxores ex eis ad confoederationem amicitiae ducebant. Similiter Ecclesia consti-
tuit, ut non de sua, sed de aliena prosapia uxorem quis ducat, quia non putavit hoc suf-
ficere ad dilatationem caritatis, quia per uxorem quam accipit totam illam progeniem
diligit. Multa sunt, quae conjugium impediunt, cognatio, votum, ordo, frigiditas. Sunt,
qui in secreto continentiam vovent. Hi, si non possunt continere, de voto poeniteant et
uxores ducant. Qui vero in manifesto votum faciunt, ut monachus et sacerdos, matrimo-
nium contrahere nequeunt. Ordines impediunt; possunt tamen ducere usque ad acoly-
thum , sed beneficia dimittere debent. Qui vero supra acolythum ordinati sunt , ducere
non possunt. Gregorius tamen Anglicis permisit, quia nuper conversis ad fidem si hoc
( eis) prohiberetur, facile relabi possent. Servitus etiam impedit. Si quis enim, se ignorante,
ancillam ducit alterius, si noluerit in servitutem redigi, aut etiam redimat aut dimittat.
Item, si quis frigidus uxorem duxerit et eam habere non potuerit, Leo papa dicit, quod
eam dimittere potest. Gregorius vero dicit , esse conjugium, et si non potest eam habere
ut uxorem, habeat ut sororem , et non minus erit conjugium, sicut conjugium Mariae et
Ioseph. Si vero mulier non potuerit continere, et hoc dixerit, non propter hoc separanda,
quia necesse est eam continere. Inde Hieronymus et Theophrastus dicunt : Nulli sapienti
ducenda est uxor. In aliis enim experiri possumus, qualia sint, antequam habeamus, ut
equum, antequam emamus, et cetera; sed mulierem experiri non permittimur, nisi post-
quam in uxorem accipimus. Item mulier aut casta est aut incesta. Si casta superba; si
incesta, nunquam erit libera a suspicione. Conjugium etiam servitus dicitur. Unde Apo-
stolus :Servus vocatus es, et cetera, id est, in conjugio utere servitute,id est, habita etiam
occasione dimittendi, non dimittas, Si autem liber, id est, sine conjugio, ne accipias
uxorem, si vis esse liber.

Tria sunt bona conjugii, fides, proles, sacramentum. Fides, non catholica, sed pactio
conjugalis, quod, quamdiu vixerit, cum alia non commisceatur.'Proles, ut susceptus filius
religiose educetur, et est ad decorem, ut quod ibi per peccatum commissum est, filiorum
fructu recompensetur. Sacramentum est Christi et ecclesiae, quia sicut uxor unius viri et
vir unius uxoris, sic Christus unius sponsae, id est, ecclesiae sponsus est, et ecclesia unius
sponsi, id est, Christi sponsa.

Quaeritur, si inter infideles possit esse conjugium. Potest utique. Unde Joannes Chry-

