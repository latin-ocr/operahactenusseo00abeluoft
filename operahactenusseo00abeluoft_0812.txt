802 APPEme.

tiae dilapsus sis, demonstremus. Neque vero opus est ut ad tuam contumeliam more
tuo aliquid confingamus ‚ sed tamen quod a Dan usque Bersabee notum est replicemus.
Miseria siquidem tua jam manifesta est, et quamvis eam lingua taceat, tamen eam res
ipsa clamat. Vidi siquidem Parisius quod quidam clericus nomine F ulbertus te ut
hospitem in domo sua recepit, te in mensa sua ut amicum familiarem et domesticum
' honorifice pavit, neptim etiam suam, puellam prudentissimam et indolis egregiae, ad do-
cendum commisit. Tu vero viri illius nobilis et clerici, Parisiensis etiam ecclesiae cano-
nici, hospitis insuper tui ac domini, et gratis et honorifice te procurantis non inmemor, ⁶
'sed contemtor, commissae tibi virgini non parcens, quam conservare ut commissam,

docere ut discipulam debueras, effreno luxuriae spiritu agitatus, non argumentari, sed
eam fornicari docuisti, in uno facto multorum criminum, proditionis scilicet et for-

nicationis reus, et virginei pudoris violator spurcissimus. Sed Deus ultionum, dominus
Deus ultionum libere egit, qui ea qua tantum parte peccaveras te privavit. Ea enim de
parte dives in inferno sepultus qua plus peccaverat plus ardebat, cum linguam suam
gutta aquae refrigerari poscebat.

Dolore igitur tam pudentis vulneris anxiatus metuque mortis imminentis pro vitae
prioris foeditate compulsus, habitum mutasti, et quasi monachus effectus es. Sed audi
beatum Gregorium de his qui timore ad religionem confugiunt loquentem z α Qui
timore bona agit, a malo penitus non recessit, quia eo ipso peccat, quod peccare vellet,
si peccare impune potuisset. » Audi etiam beatum Augustinum ε α Inaniter se putat
victorem esse peccati qui timore mortis non peccat , quia etsi exterius non agitur nego-
tium cupiditatis, intus tamen ipsa est hostis; et quomodo coram Deo innocens appa-
rebit qui faceret quod vetatur, si subtrahas quod timetur3 et ideo jam ipsa voluntate
reus est qui faceret quod non licet, sed ideo non facit, quia impune non potest3 quan-
tum enim inipso est, mallet non esse justitiam. Quod si mallet non esse justitiam, faceret,
si posset, ut non esset justitia. Quomodo ergo justus est talis justitiae inimicus? Amicus

” autem justitiae esset, si amore justitiae non peccaret. Qui gehennam metuit, non metuit
peccare, sed ardere. Ille autem peccare metuit qui'peccatum sicut gehennam odit. »ι Audi
eundem z « Non frustra apud peccatores instituta sunt potestas regis, jus gladii, ungulae
carnificis, arma militis. Haec etenim timentur, et quietius inter malos vivunt boni3 quam-
quam boni dicendi non sint qui talia metuendo non peccant, quia non est bonus quis-
quam timore poenae , sed amore justitiae. ι» Sed esto. Valeat timore conversio , sed tamen
si bona sequatur conversatio.

Videamus autem, ex quo conversus es, quomodo conversatus es. In monasterio
siquidem beati Dionysii, ubi non tam ex regulae severitate quam ex sapientissimi
abbatis misericordia, dispensatione, pro facultate singulorum omnia temperantur, morari
non sustinens, ecclesiam a fratribus sub nomine obedientiae , ubi voluntati voluptatique

tuae deservires, accepisti, quam cum tuis superfluitatibus tuisque desideriis sufficere non

