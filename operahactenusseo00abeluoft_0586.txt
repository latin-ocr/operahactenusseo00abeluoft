576 PETRI ABAELARDI

motum ⁵, quia nec etiam digitum movere poterat, nisi quantum ei inspirabat. Sic ergo

omnes oppositiones cassantur, quae erant z aliter hic est, aliter est ibi-2 hoc est, hic’?
unitur, ibi non est unitum, et cetera.

CAPUT XXVIII.

De sacramento baptismi.

Ostenso hucusque de summo beneficiorum, ad beneficium sacramentorum divertamus.
Sicut enim necessarius fuit ejus adventus, sic quoque necessaria post suum transitum
sacramenta reliquit. Decebat enim, novum regem nova jura sibi relinquere, sicut et adhuc
fieri solet, cum reges substituuntur. Horum sacramentorum alia sunt spiritualia, alfa non.
Spiritualia sunt illa majora , quae scilicet ad salutem valent z quorum tamen unum est,
quod non ad salutem spectat, sed magnae rei sacramentum est, scilicet conjugium. Ducere
siquidem uxorem non est alicujus meriti ad salutem, sed propter inconvenientiam ad
salutem est concessum. Est autem sacramentum invisibilis gratiae visibilis species, vel
sacrae rei signum , id est, alicujus secreti. Primum horum est baptismus, qui circumci-
sionis obtinet locum. Ut enim ait beatus Gregorius z hoc facit nobis baptismus, quod
olim his, qui de genere Abrahae erant, circumcisio , aliis sacrificia vel pro parvulis fides
parentum. Dicunt tamen quidam, quod in hoc differunt, quod aditus coeli modo patet
baptizatis, tunc vero non. Sed nos dicimus, quod hoc non facit baptismus, sed passio
adjuncta3 quae si circumcisioni addita esset, et faceret, sicut de duobus nummis videre
possumus. Cum enim plus accipiamus pro duobus quam pro uno , non tamen plus valet
unus quam alter. Sed dicet aliquis ε Cur ita mutata est circumcisio? Propter novi regis
novam legem instituendam, propter inimicitias inter Judaeos et Gentiles dissolvendas,
propter superbiam Judaeorum retundendam. Cum enim propter legalia Judaeis Gentiles et
e converso inimicarentur, nunquam Gentiles illa reciperent. Item si reciperent, Judaei inde
superbirent et quasi inde se jactarent, qui dicerent ε Velitis nolitis, ad nostra sacramenta
venistis modo. Ideoque conveniens fuit, illa evacuari et alia, quae utique forent communia,
constitui. Propter hoc quoque baptismus loco circumcisionis subiit, quia circumcisio im—
perfectum erat sacramentum, utpote solis attinens maribus. Baptismus vero perfectum est
sacramentum, quia utrique sexui accommodatur. Solet quaeri, cur magis in aqua quam in
alio liquore baptismus conficiatur. Ad quod quidem plura responderi possunt : primo,
quia propter decorem sacramenti hoc factum est. Nullus enim liquor adeo valet ad
abluendum ut aqua , et ideo conveniens erat et decorum ut, sicut ablutio animae melior
est omnibus aliis, sic per ejus liquoris ablutionem significaretur, quod magis valet ad
abluendum. Item propter majorem facultatem habendam, ut omnes tam pauperes, quam
divites hoc possent habere, nec propter inopiam excusarentur. Si enim fieret in alio
liquore, non tam facile quilibet posset habere. In hoc sacramentO, sicut et in aliis, duo
sunt, ipsum scilicet sacramentum et ipsius reS. Sacramentum est ipsa exterior ablutio ι
res hujus sacramenti interior est ablutio. Hoc sacramentum, sicut et sacramentum altaris,
alii ad vitam, alii ad mortem accipiunt. Qui enim vere accedunt, et rem et sacramentum

¹ Sic Rheinwald. An non motam habebat? - ² Rheinwald omittit hic.

