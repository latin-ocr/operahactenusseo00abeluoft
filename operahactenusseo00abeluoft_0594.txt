584 PETRI ABAELARDI

solet quaeri, an Deus aliquem diligat modo, quem non semper dilexerit. Sed dicimus
minime. Quaeritur etiam, si Deus omnes diligat, qui eum diligunt. Non. Si opponatur,
quod ait: Ego diligentes me diligo, et similia, dicimus, quod de perseveranti dilectione
dictum est. Sed notandum, quod in dilectione Dei nullus modus, nullus denique terminus
est statutus. In dilectione vero proximi est mensura. Dictum est enim, Diliges Dominum
Deum tuum ex toto corde , etc. Ex toto corde diligit, qui paratus est ei obedire pro
posse suo. Cetera, quae sequuntur, inculcationes sunt3 tale enim est, ac si dicatur ε Ad
ejus obsequium implendum totam intentionem tuam extendas. In dilectione vero proximi
mensura est, ubi dictum est : Diliges proximum tuum, sicut te ipsum. Non ait quantum,
sed sicut. Est igitur sensus z illud bonum, quod tibi velles fieri , si esses in eo gradu, ei
velis in eo gradu, in quo est. Unde alibi : Quaecunque vultis, ut faciant vobis homines,
eadem vos facite illis. Omnia siquidem debemus aliis facere, quae vellemus nobis fieri ,
si essemus in eodem gradu et in eadem dignitate. Quaecunque vultis , id est, approbatis.
Si enim volo, mihi adduci scortum, hoc non approbo. Hinc etiam dictum est, Quod tibi
non vis fieri, alii non feceris. Quorum alterum naturale , ut hoc : alterum positivum, ut
illud t Quaecunque vultis, ut faciant, etc. Sic vero et Deus diligendus est et proximus,
ut charitas nostra sit ordinata.Sicut enim Deus prae hominibus bonus est, sic super omnia
diligendus est, et sicut prae omnibus diligendus est, sic honor et reverentia magis est ei
exhibenda, post ipsum etiam de singulis in gradu suo est facienda. Si enim aliquem video
magis bono dignum , quam ego sim, et ipsum ei magiS, quam mihi cupere debeo. Sic
siquidem ordo in caritate servatur, ut pro meritis et pro convenientia cujusque magis vel
minus in diversis gradibus eos diligamus. Notandum tamen (quod) eum talem ordinem
in dilectione retinere debeamus, quod magis debeam diligere aliquem religiosum, quam
patrem meum, qui non est adeo religiosus. In exhibitione profecto charitatis aliter est
faciendum, quia, si non possum utrique sufficere, illi sane subtraham et patri meo
tribuam. Magis enim in exhibitione me ad eos quorum curam gero, extendere debeo ,
nec tamen propter hoc tantum patrem meum, quantum illum diligo. Hic notandum,
quod, si aliqua infirmitate superatus in fornicationem vel homicidium incidam, vel in
aliquod aliud peccatum, dummodo Christum in fundamento habeam, non propter hoc
verum est, quod Deum non diligam. Bene enim possum in aliquo dominum meum con-
temnere ad tempus, et ipsum prae omnibus diligere et super alios aestimare. David enim
quaudo peccavit caritatem habebat, quia Christum in fundamento habebat. Christum
autem in fundamento habere est aliquem sic eum diligere, quod si ei optio daretur, prius
permitteret se interfici, quam eum negaret. In talibus cum peccat quis , lapis est motus,
non evulsus. Cadat justus, labatur justus, resurgat justus, melior erit. Sanctis enim omnia
cooperantur in bonum. ⁹ . ι
Cum igitur caritas summa virtutum sit, et in qua omnis virtus alia quam ipsa s1t inm-
tatur‚ de virtutibus latius et vitiis inquiramus. Sed prius hoc de caritate videamus, quod
Augustinus omnem virtutem caritatem esse velle videtur. Cum enim caritas facit fortem,
fortitudo caritas est z cum facit humilem, humilitas caritaslest : cum facit patientem,
patientia caritas est, et sic de aliis. Unde Apostolus ε Caritas omnia suffert, omnia susu-
net, etc. Quidam tamen hane auctoritatem Augustini, quae est ι Omnis virtus est cantas ⁷
sic exponunt. Omnis virtus est caritas, vel ex caritate ε hoc autem propter eas virtutes
quae non voluntates, sed magis potentiae sunt, ut in sequentibus melius apparebit. Quo-
modo igitur diffiniatur virtus , etin quot principales partes dividatur, intelligendum est.
Virtus est, ut aiunt philosophi, habitus mentis optimus vel bene constitutae mentis.

