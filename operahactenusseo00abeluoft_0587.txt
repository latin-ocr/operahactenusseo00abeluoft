EPITOME THEOLOGIAE CHRISTIANAE. 577

accipiunt ε qui autem ficte, tantum sacramentum. Unde si resipiscant, quia sacramentum
recipiunt, nec postea baptizantur. De quibus tamen Augustinus quandam opinionem
ponit, quia non videtur consentaneum esse, quod Spiritus sanctus efficaciam suam non
debeat semper habere, et ideo dicit, quod si fiat eis peccatorum remissio, ad horam
transit, et hoc est, quod ipse dicit : Non impeditur etiam fraterno odio gratia baptismi3
solvitur enim hesternus dies, et cetera. Haec ablutio significata est in Ezechiele propheta ε
Lavatur aqua ‚ ungitur oleo, vestitur discoloribus, hoc est ε anima fidelis, quae ut regio
amplexu sit digna, mundatur sorde peccati. gratia ungitur olei, id est, fit membrum
Christi. Christus enim chrismate unctus dicitur, vestitur discoloribus, diversis virtutibus
ornatur. De hoc sacramento, sicut de aliis, videndum est, quia nihil refert, a quocunque
detur ministro, quia minister ministrat, Christus baptizat : unde hic est, qui baptizat.
Quapropter sive ab haereticis sive a laicis sive etiam a mulieribus necessitate imminente
detur, nunquam reiteretur. De verbis illis quaeri solet, cujus sint, an scilicet pueri an
patrini. Cujuscunque siquidem sint illa verba, mentiri certe videtur, qui respondet. Si
enim de se respondeat z Volo baptizari, mentitur quidem , quia non in conscientia sua
gestit velle baptizari. Si item de puero dicat, nec a mendacio penitus excusari potest. Scit
enim procul dubio, ipsum puerum quidem hanc voluntatem non habere, quippe cum
nullius voluntatis sit compos. Quod hoc, inquam, nolit puer, inde facile potest perpendi,
quod quantum potest recalcitrat. Sed dicimus, quod patrinus in persona sui loquitur.
Cum autem ait z Credo, tale est ac si dicat, talem fidem habeo, per quam hic salvari
potest. Cum similiter respondet ε Volo baptizari, sensus est, volo, ut iste baptizetur in
fide mea. Servantur tamen verba pueri ipsius, ut ex identitate verborum pueri identitas
patrini ad puerum notetur, De hac forma sciendum est, quod ubique servanda est. Dicit
tamen beatus Ambrosius, in nomine Christi baptizari posse, quia ibi Trinitas intelligitur.
In nomine Patris ‚ et Filii, et Spiritus sancti, id est, invocatione illius, cui nihil resistere
potest, qui omnia sapienter agit, qui de omnibus eodem modo provenire facit, quo me-
lius inde potest evenire..

Post hoc sacramentum sequitur aliud3 quod qui-dem majus est quantum ad ministrorum
dignitatem3 hoc enim a summis pontificibus traditur, sicut a solis Apostolis tradebatur.
Prius est unctio, postea sequitur Confirmatio. Ibi peccatum dimittitur, hic gratiae dona
dantur. Nam hie illa gratia procul dubio datur, qua contra singula vitia, etsi non semper,
quandoque tamen pugnatur. Est autem gratia illa quasi armatura quaedam, qua in hoc
deserto post transitum baptismi contra vitia repugnamus. Sicut euim submersis AEgyptiis,
a tergo sequentibus filios Israel, alii hostes per desertum eos oppugnaverunt, sic sub-
merso diabolo in baptismate, qui primum nos insequebatur, multa nobis per hujus vitae
desertum vitia resistunt, contra quae gratia in hoc sacramento data quasi armatura et
munitione quadam munimur. Quocirca procul dubio sciendum est quod quantumque in-
dignus sit episcopus, in consecratione tamen ei haec facultas exhibetur, ut per ministe-
rium haec gratia detur. Sicut de Caipha habetur, quia cum esset pontifex anni illius, non
personae sed dignitati gratia prophetandi data est. Cum enim in se dignus non esset, ex
officio tamen prophetavit, et Spiritu sancto dixit ε Expedit vobis, ut unus, et cetera.

u 73

