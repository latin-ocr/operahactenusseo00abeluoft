506 PETRI ABAELARDI

menti substantiae commune est. Ipsi quippe ad identitatem substantiae in tribus
personis intelligendae, novum nomen Homousion quod est unius substantiae,
instituerunt. Quam quidem acceptionem Hieronymus quoque secutus ἀεί Da-
masum scribens, Omousion Trinitatem ipsam confitetur, hoc est unius substan-
tiae, non unius personae. Hinc et Gennadius de Orthodoxa Fide meminit dicens¹:
« Omousion ergo, id est coessentialis in divinitate Patri Filius, Omousion Patri
et Filio Spiritus sanctus. >³ Unde liquidum est, cum tres substantiae a quibusdam
eorum dicuntur, substantias pro personis ‘abusive dici. Quam quidem abusio-
nem aperte ac merito Hieronymus reprehendit, scribens ad eumdem Damasum
papam de novo nomine trium hypostaseos* his verbis z «Interrogamus‚ quid
hypostasis³ posse arbitrentur intelligi? Tres personas subsistentes aiunt. Respon-
demus nos ita credere. Non sufficit sensus. Ipsum nomen efflagitant, quia nescio
quid veneni in syllabis latet. Si quis autem hypostasi-m usiam intelligenS, non
in tribus personis unam hypostasim dicit, alienus a Christo est. » Item idem z
«Tota saecularium litterarum schola nihil aliud hypostasim nisi usiam novit,
et quis umquam, roge, ore sacrilego tres substantias praedicabit? Una est Dei
sola natura3 quisquis tria esse, hoc est tres hypostases dicit, tres naturas conatur
asserere. Et si ita est, cur ab Ario parietibus separamur, perfidia copulati?
Sufficit nobis dicere unam substantiam, tres personas perfectas, aequales, coaeter-
nas. Non bonae suspicionis est, cum in eodem sensu verba dissentiunt. Aut si
rectum putatis tres hypostases cum interpretationibus suis debere nos dicere,
non negamus. Sed mihi credite, venenum sub melle latet. Transfigurat se an-
gelus sathanae in angelum lucis. »

Quod autem opponitur quare potius tres personas dicimus, quam tres DeOS‚
aut tres essentiaS, jam arbitror ex suprapositis esse manifestum :quia vide-
licet personarum diversitas ad distinctionem proprietatum pertinet, non ad
discretionem essentiarum. Ideoque tres sunt personae , quia diversa insunt
propria eidem essentiae, cum ex eo quod Pater est aliud proprium habeat
vel aliud exigat; et aliud ex eo quod est Filius vel Spiritus sanctus. Tale est
ergo Deum tres personas, ac si dicamus ipsum esse Patrem et Filium et spi,-
ritum sanctum. Plures autem Deos esse si dicamuS‚ sicut plures homineS,
discretionem rerum essentialiter diversarum demonstramus quare unaquaeque
sit Deus. Sic et Socratem secundum grammaticos plures personas dicimus,
sed non plures homines. Eadem ratione nec plures Dominos vel plures

potentes dici convenit, nec ulla omnino assignanda est Deo pluralitas nisi in
personls.

*Gennadius de Doqmat. Eccl.‚ cap. v. —- ² Sic Cod. Turon. — ³ Cod. Turou.

