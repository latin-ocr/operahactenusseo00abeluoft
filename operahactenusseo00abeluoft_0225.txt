IN EPlSTOLAM AD ROMANOS. 215

scilicet exterioris, quae omnibus aeque convenit, et signaculum justitiae quae
paucorum est.

Nunc vero pauca de virtute et sacramento circumcisionis discutienda sunt,
quid videlicet ipsa conferret aut figuraret, et quare potius in membro genitali et
virili, non femineo instituta sit, et in octava die jussa fieri in infantibus. ln adultis
quippe nullum erat circumcidendi determinatum tempus, nisi quando ad Judai·
smum converterentur. Constat autem hoc idem apud antiquos circumcisionem
valuisse, quod nunc apud nos baptismus efficit. Unde ait Augustinus de Nuptiis
et concupiscentia, lib. 1 ⁸ :« Ex quo enim instituta est circumcisio in populo Dei,
quod erat tunc signaculum justitiae fidei, ad significationem purgationis valebat
etin parvulis veteris originalis peccati, sicut et baptismus ex illo valere coepit
ad innovationem hominis, ex quo est institutus. » Gregorius in Moralibus,
lib. IV ²: « Quod valet apud nos aqua baptismatis, hoc egit apud veteres vel pro
parvulis sola fides, vel pro majoribus virtus sacrificii, vel pro his qui ex Abrahae
stirpe descenderant mysterium circumcisioni& » Ex his itaque liquet cirumcisio-
nem apud antiquos eamdem vim obtinuisse in remissione peccatorum, quam
habet modo baptismus z et tamen qui modo baptizati-statim moriuntur, regnum
coelorum statim ingrediuntur: quod tunc non fiebat, quia scilicet hostia nondum
erat soluta, in effusione videlicet sanguinis Christi, sicut nec illi qui baptismo
Christi baptizati, fortassis ante passionem ej us mortui sunt, januae coelestis aditum
adhuc habere poterant. Non enim nisi per mare rubrum transitum habuerunt
Israelitae ad terram promissionis, hoc est baptismus qui per mare designatur,
uon potest sine rubore, id est sanguinis Christi effusione, quemquam ad veram
promissionis terram, id est coelestem Jerusalem transmittere. Quemadmodum
vero baptismo Christi hostia postmodum adjuncta regnum coelorum contulit,
ita eadem circumcisione praecedentium subsecuta idem eisdem praestitit. Est au-
tem circumcisio carnis signum interioris animae circumcisionis, sicut ablutio ex-
terior baptismi signum interioris animae mundationis per peccatorum remissio-
nem. Maxime autem in genitali membrO, quo per carnalem concupiscentiam
culpae originalis peccatum una cum prole propagatur, hoc sacramentum fieri
oportuit; ut illo merito membro plecteretur peccatum quod per ipsum ad po-
steros transmittitur. Mulier vero cui dictum est ³ : « ln dolore paries filios, » non
hujusmodi poena afficienda fuit, cui ad poenam satis esse debuit in genitali suo,
per quod similiter peccatum transfunditur, partus gravissimus dolor, quem in eo
sustinet: cui, ni fallor, sexui sacrificium pro eo oblatum ad indulgentiam suf-
ficit, atque ad originalis peccati remedium. Videtur insuper nobis ob hoc prae·

¹ Lib. ΙΙ, cap. xi, Opp., t. X, col. 653. - ² Mor„ lib. IV, cap. 111. - ³ Genesi, cap. ιιι, v. 16.

