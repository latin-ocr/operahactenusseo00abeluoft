INTRODUCTIO AD THEOLOGIAM. ⁴35

nec loco moveri possit, qui Spiritus est, tam philosophorum quam sanctorum
assertione docemur , sicut de quantitate tractantes ostendimus cum grammaticam¹
scriberemus. Id quippe solum quod locale est, localiter moveri potest, vel loca-
liter alicubi teneri, sicut est corpus· Nihil enim locale est , vel localiter contineri
potest, nisi quod sui interpositione circumstantium rerum distantiam intervalli
potest facere : veluti si alicui continuo corpori stilus vel corpusculum aliquod
inseratur, statim per ejus interpositionem necesse est aliquam intervalli distan-
tiam fieri inter particulas circumstantes, quae post adinvicem continuatae fuerant.
Si vero albedo vel aliquid incorporeum illis inesset particuliS, nulla eorum con-
tinuatio ideo deperiret. Nullum igitur incorporeum localiter moveri potest, quia
nec localiter alicubi esse potest. Maxime vero Deus ‚ qui ubique per substantiam
esse conceditur, non habet quo moveatur localiter , cum ubique sit essentialiter.
Moveri quippe localiter, id est de loco ad locum trans1re non potest, nisi unum
deserendo locum migret ad alium. Nullum autem deserit locum motu locali, qui
semper substantiae suae praesentia in omnibus est locis. Cum itaque Deus in Vir-
ginem venire ‚ aut aliquo dicitur descendere , secundum aequam suae operationis
efficaciam, non secundum localem accessionem intelligi debet. Quid est enim
aliud eum in virginem descendisse ut incarnaretur , nisi eum, ut nostram assu-
meret infirmitatem, se humiliasse, ut haec quidem humiliatio ejus videlicet ejus
intelligatur descensus? Sic et quoties aliquo descendere vel venire dicitur Deus ‚
non aliquis ejus localis accessus ‚ sed aliquis novae operationis effectus ostenditur :
qui etiam cum in quosdam venire, vel a quibusdam recedere dicitur, juxta
donorum suorum collationem vel subtractionem intelligitur id, non secundum
localem ejus adventum vel recessum; qui ubique, ut dictum est, per praesentiam
suae substantiae semper exsistens, non habet quo moveri localiter possit. Quod
tamen ubique esse per substantiam dicitur, juxta ejus potentiam vel operationem
dici arbitror , ac si videlicet diceretur ita ei cuncta loca esse praesentia, ut in eis
aliquid operari nunquam cesset, nec ejus potentia sit alicubi otiosa. Nam et ipsa
loca, et quidquid est in eis, nisi per ipsum conserventur , manere non possunt3
et per substantiam in eis esse dicitur, ubi per propriae virtutem substantiae ali-
quid nunquam operari cessat, vel ea ipsa , ut dictum est , servando, vel aliquid
in eis per seipsum ministrando. Nam etsi longas manus reges habere dicantur ,
eo quod potentiam suam in longinquis exerceant locis; non tamen hoc per
substantiam suam facere sufficiunt quod per vicarios agunt. Sicut ergo anima in
corpore per substantiam suam , magis quam per positionem localem dicitur
esse, eo scilicet quod per propriae vigorem substantiae ipsum vivificet ac moveat,

¹ Forsan Dialecticam.

