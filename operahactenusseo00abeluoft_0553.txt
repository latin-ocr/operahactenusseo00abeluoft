THEOLOGIA CHRlSTlANA. 543

ltem, «Ex te per eum Spiritus sanctus tuus est.» Item, α Filium tuum una
tecum adorem, sanctum Spiritum tuum, qui ex te per unigenitum tuum est,
promerear. » Et hoc sortasse modo si a solo Patre procedere Spiritum Graeci
intelligant, eo videlicet quod sic ab ipso sit quasi a summo et non existente
ab alio, nulla est sententiae controversia, sed verborum diversitas. Certum
quippe est, et solam personam Patris hoc modo summam debere praedicari3
et Spiritum abipso quoque esse sicut a Filio, qui ipsius quoque sicut et Filii
Spiritus dicitur. ’

Quod vero nonnulli moventur ex eo quod dicimus Filium a Patre per ge-
nerationem esse; et Spiritum a Patre et a Filio per processionem; nec tamen
ideo Patrem per existentiam priorem esse Filio, vel Patrem aut Filium Spiritu
sancto ε potest ex multorum similitudine exemplorum refelli. Solis quippe
substantia et splendida est et illuminabilis, id est potens illuminare aliquid,
et cum sit splendor ex sole, et illuminabilitas ex sole simul et splendore,
numquam tamen aliquid ex his tribus per existentiam aliquid horum prae-
cessit.

Sed et si quis illam philosophicam Platonicae rationis considerationem altius
inspiciat, quae videlicet de Deo opifice ad similitudinem quamdam solertis
artificis agit, praemeditantis scilicet et deliberantis ea quae facturus est, ne quid
inconvenienter componat, et prius singula ratione quam opere formantis; ad
hunc quippe modum Plato formas exemplares in mente divina considerat, quas
ideas appellat, et ad quas postmodum quasi ad exemplar quoddam summi
artificis providentia operata est; videbit Spiritum Sanctum ex Filio quoque,
sive per Filium recte procedere, cum ex ratione Sapientiae universa Dei opera
administrentur, et ita quodammodo conceptus divinae mentis in effectum per
operationem prodeat. Effectus autem ad Spiritum pertinent, qui ex bonitate
conditoris eveniunt: quia Spiritus ipse bonitas est. Dicamus itaque Spiritum
ex Fili'o quoque procedere, cum ratio divinae providentiae ad effectum benigni-
tatis perducitur, et quod ab aeterno faciendum providerit, temporaliter quando
vult facit. Hanc autem processionem, qua scilicet conceptus mentis iu effectum
operando prodit, Priscianus in primo Constructionum diligenter aperit, dicens
generales et speciales formas rerum intelligibiliter in mente divina constitisse,
antequam in corpora prodirent, hoc est in effecta per operationem ε quod est
dicere, antea providit Deus quid et qualiter ageret, quam illud opere impleret.
Ac si diceret, nihil impraemeditate sive indiscrete egit. Macrobius quoque ipsam
mundi animam, quam putamus Spiritum sanctum intelligi, ex Noy, hoc est ex
Filio praecipue esse declarat, cum aperte eam a Noy creatam sive natam, sicut
et ipsam Noym a Deo Patre esse profitetur, ita generaliter de origine anima¹

