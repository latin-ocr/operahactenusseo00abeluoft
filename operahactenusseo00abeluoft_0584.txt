574 PETRI ABAELARDI

est, dispositioni. Aliter, ut ε Vult omnes homines salvos fieri, id est, consulit vel approbat.
Huic voluntati saepe resistimus, cum scilicet quod ipse nobis consulit faciendum , non
facimus. Dispositioni quoque, quantum in nobis est, resistimus, cum contra eam nitimur ,
cum tamen eam impedire nequeamus. Hoc autem quandoque fit cum culpa, quandoque
sine culpa. Cum culpa z sicut quando non bono zelo, non pro aliquo dilectionis affectu ,
sed potius ex invidia vel aliqua nequitia in contrarium repugnamus , ut cum Deus alicui
aliquod bonum administrat, quod ex invidia vel malevolentia aliqua, quantum possumus,
impedimus, ne ille habeat. Sine culpa duobus modis nitimur. Cum enim quandoque
videamus aliqua evenire, quae nobis inconvenienter fieri videntur, non putamus illa a
Deo disponi, et ideo contra vadimus, et ne eveniant desideramus. Hoc enim ignorantia
excusat. Ex affectu quoque caritatis vel aliquo naturali affectu hoc idem facimus, ut cum
videt quis patrem suum mori, scit sic esse in dispositione Dei, et tamen vult ut non
moriatur, et dolet quia moritur. In quo notandum, quod quandoque bona voluntas
hominis a voluntate Dei discordat , quandoque mala cum eo concordat. Hoc Augustinus
in Euchiridio plane ostendit. Hoc etiam Ecclesia facit , ut cum videt aliquem martyrem
trucidari vel lapidari, scit bene, quod hocin beneplacito Dei est, et quod bonum est etiam
illi, ut per martyrium illud de hac miseria ad beatitudinem transferatur: et tamen dolet
et plorat, quod sic affligitur. Hujusmodi fletus et dolores, ut supra dictum est, irratio-
nabiles sunt, quia in errore consistunt. Quicunque enim quod perficere nequeunt illud
aggrediuntur, errant. Sunt tamen absque culpa , quia ex caritatis vel alicujus dilectionis
affectu procedit. Ex eo igitur quod voluntas accipitur pro dispositione, aperte conjici po-
test, quod multa praecipit Deus quae non vult fieri, et multa prohibet, quae fieri disponit.
Praecepit enim Abrahae, ut filium suum immolaret, quem tamen noluit immolari : quod
inde patet, quia nec fuerit immolatus, bene tamen praecepit et bene noluit. Praecepit
siquidem, ut notam faceret obedientiam Abrahae ι noluit autem, quia non erat rationa-
bilis causa ut filium suum Abraham immolaret. Prohibuit et mundatis leprosis ne se di-
vulgarent : voluit tamen ut hoc facerent, et bene sciebat quod non celaretur. Et quidem
bene prohibuit, ut scilicet exemplum humilitatis omnibus exhiberet. Bene quoque illud
voluit divulgari, ut Deus scilicet inde glorificaretur. Ipsi etiam bene fecerunt quod in hoc
ei non obedierunt , nec inde inobedientes, sed potius humiles exstiterunt. Sicut si aliquis
ante episcopum genu flexo staret et ipse prohiberet, unusquisque quod suum esset faceret,
et ille deferendo, majoribus enim deferendum, et episcopus prohibendo, quia humilitatis
exemplum ab omnibus exhibendum est. Unde Salomon z Quanto magnus ee, humiliate
in omnibus. Omnibus communiter praecipit Deus :Diliges dominum Deum tuum : et bene
scit quosdam non obedituros. Sed ne quis diceret z Illis praecepit, et mihi non, et ideo
nescio, in quo debeam ei obedire, vel non sum reus , si non hoc facio, quia hoc facere
non est mihi injunctum, et sic excusabilis sum : ne, inquam, hoc diceret, ut omnem
removeat excusationem omnibus praecipit. Non vult tamen ut omnes obediant, quia sicut
rationabile est quosdam obedire, sic et alios nou obedire. Similiter de prohibitione ratio-
cinari licet. Quod ut evidentius cognoscas, de Petro et Juda exemplum tibi sumas.
Utrique praeceptum dilectionis dedit. Petrus obedivit, Judas non, quia non voluit, ut
obediret z et sicut rationabilis causa fuit, quare voluit ut, obediret Petrus, sic rationabilis
causa fuit, quare noluit ut J udas obediret et damnaretur. Nota t non disponit mala esse,
sed permittit esse : tamen mala, id est, de illis bene ordinat. Nec sequitur, si disponit et
vult, quia eum velle aliquid non est aliud quam ei placere et ipsum remunerare.

