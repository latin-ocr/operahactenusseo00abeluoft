496 PETRI ABAELARDI

versitas, Sicut enim, juxta Augustinum, aliud est Deo esse, aliud Patrem esse3
ita et aliud Deo esse aeternum, aliud esse Patrem. Numquid etiam hac ratione
multas et innumeras personas in Deo convenit confiteri? Quippe Deus ipse et
potens est, et sapiens, et justus, et aeternus, et misericors, et multa et innumera
secundum diffinitionum ac proprietatum diversitatem de eo dici possunt, se-
cundum quae tamen non est fas assignare personas in Deo, cum sint tres tantum
quas distinximus personae, id est Pater et Filius et Spiritus sanctus. Ad quod
respondendum est non hoc nos suscepisse negotium„ cur hoc potius modo
quam alio personae divinae distinctae sint, sed eas eo modo quo distinctae sunt
convenienter accipi posse, et fidem nostram tueri, si quis non ita, ut cre-
dimus, posse stare arguat3 hoc autem discutere penes ipsum est Deum, a
quo haec fides tradita est, in cujus voluntate omnium rerum causae incom-
mutabiliter consistunt, quarum minimam nulla valet humana ratio compre-
hendere. Plures autem personas quam tres sive pauciores nullomodo in Deo*
esse concedimus; cum persona in Deo tantumdem sonet determinate, quam
vel Pater, vel Filius, vel Spiritus sanctus, ut jam supra diffinivimus. Multa
autem tradunt philosophi, quae eo solum modo tenentur, quia auctoritate phi-
losophorum confirmantur, non ratione aliqua quae appareat3 quanto magis
ea -quae Deus tradit, praesertim cum praesto sit ratio, quare videlicet dicta sit
haec trium personarum distinctiO, ad commendationem scilicet vel descriptio·
nem summi Boni, sive ad majorem, ut supra meminimus, divini cultus per·
suasionem, licet et haec nobis ratio desit quare hoc modo potius quam alio
summi Boni descripta sit perfectio, quae et aliis fortasse multis modis aeque
describi aut doceri posset! Liquet etiam diversitatem personarum non tantum
in diversitate diffinitionum ac proprietatum consistere, verum etiam in remo·
tione praedicationis ipsarum ab invicem, cum nullo modo una personarum sit
alia; quam quidem remotionem ab invicem cetera supraposita non hahent,
cum videlicet ipse Deus Pater sit aeternus, et justuS, et misericor-53 similiter et
Filius idem sit, et Spiritus sanctus. His de identitate aut diversitate rerum prae-
libatis, atque insuper adsignato in quo Unitas Dei, in quo Trinitas personarum
sit accipienda , ad suprapositas quaestiones atque objectiones redeamus, sin-

gulis ordine, prout Dominus annuerit, satisfacientes, quarum primam primum
solvamus.

