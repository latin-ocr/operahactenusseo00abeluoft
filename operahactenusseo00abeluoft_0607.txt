ETHlCA SEU LIBER DICTUS : SClTO TEIPSUM. 597

catum, quam infirmitas quaedam jam necessaria dici debet. Ecce enim : Aliquis
est innocens, in quem crudelis dominus suus per furorem adeo commotus est ,
ut eum evaginato ense ad interimendum persequatur. Quem ille diu fugiens,
et quantumcumque potest, sui occisionem devitans, coactus tandem et nolens
occidit‘eum, ne occidatur ab eo. Dicito mihi, quicumque eS, quam malam
voluntatem 'habuerit in hoc facto? Volens siquidem mortem effugere, volebat
propriam vitam conservare. Sed nunquid haec voluntas mala erat? Non, inquies,
hoec, arbitror ε sed illa quam habuerit de occisione domini persequentis. Res-
pondes bene et argute dicis , si voluntatem posses assignare in eo quod asseris.
Sed, jam ut dictum est, nolens et coactus hoc fecit, quod, quantum potuit,
vitam incolumem distulit, sciens quoque ex hac interfectione vitae sibi periculum
imminere. Quomodo ergo illud voluntarie fecit, quod eum ipso etiam vitae suae
periculo commisit?

Quod si respondeas ex voluntate id quoque esse factum, cum ex voluntate
scilicet mortem evadendi, non dominum suum occidendi, constet in hoc eum
esse juste inductum, nequaquam id refellimus3 sed, ut jam dictum est, nequa-
quam voluntas ista tanquam mala est improbanda, per quarn ille, ut dicis,
mortem evadere, non dominum voluit occidere ε et tamen deliquit consen-
tiendo, quamvis coactus timore mortis, injustae interfectioni quam eum potius
ferre quam inferre oportuit3 gladium quippe accepit per se, non traditum sibi
habuit a potestate : unde Veritas : c< Omnis, » inquit¹, « qui acceperit gladium,
gladio peribit; » hoc est, damnationem atque animae suae occisionem ex hac
temeritate incurrit. Voluit itaque, ut dictum est, ille mortem evadere, non domi—
num occidere , sed quia in occisionem consentit, in quam non debuit, hic ejus
injustus consensus, qui occisionem praecessit, peccatum fuit.

Quod si quis forte dicat ε Quia voluit dominum suum interficere propter hoc
ut mortem evaderet3 non ideo simpliciter inferre potest, quia voluit eum
occidere3 veluti si dicam alicui z Quia volo ut habeas cappam meam propter
hoc, ut des mihi quinque solidos; vel libenter eam pro pretio isto fieri tuam
volo; non ideo concedo, quod eam tuam esse velim. Sed et si quis in carcere
constrictus velit filium suum ibi pro se ponere, 'ut redemptionem suam per-
quirat, numquid ideo simpliciter concedimus quod filium suum in carcerem
mittere velit, quod cum magnis lacrymis et cum multis gemitibus sustinere
cogitur? Non utique talis ut ita dicam voluntas, quae in magno dolore animi
consistit, dicenda est voluntas, sed potius passio. Et tale est, quia hoc vult
propter illud , tanquam si diceretur quia quod non vult, tolerat 'propter illud ,

¹ Matth„ cap. xxvi, v. 52.

