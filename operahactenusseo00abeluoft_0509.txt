THEOLOGM cflntstnflNA. [199

eo quod est res esse Trinitatem : sieut aliud est hominem esse album, aliud·
hominem in eo quod homo est esse album; et Socratem esse tres personas·
secundum grammaticos, et in eo quod est Socrates esse tres personas illas. Non
itaque Deus aut in eo quod est una res, aut in eo quod sit multae res, quod
omnino falsum est, dicendus est Trinitas esse; sed in eo tantum quod est Pater
et Filius et Spiritus sanctus, hoc est harum trium particeps proprietatum supra
determinatarum, ut videlicet et gignere habeat Deus et gigni habeat, atque pro·
cedere.

Notandum quoque quod nullam rerum multitudinem in divinitate concedamus
esse, sed personarum solummodo. Augustinus tamen in primo de Doctrina
Christiana res pluraliter abusive dicere ausus est ad diversitatem personarum
aspiciens3 ait quippe sic¹ ε « Res aliae sunt quibus fruendum est, aJiae quibus
utendum. 111ae quibus fruendum est nos beatos faciunt. Istis quibus utendum
est, 'tendentes ad beatitudinem adjuvamur. Frui enim est amore inhaerere alicui
rei· propter seipsam. Uti autem, quod in usum venerit ad id quod amas obti-
nendum referre, si tamen amandum est. Nam usus illicitus abusus potius vel
abusio nominandus est. Si redire in patriam volumus, ubi beati esse possimus,
utendum est munde, non fruendum, ut invisibilia Dei per ea quae facta sunt intel-
lecta conspiciantur ². Res igitur quibus fruendum est, Pater et Filius et Spiritus
sanctus; eademque Trinitas summa una quaedam res est, communisque omnibus
fruentibus ea ε si tamen res et non rerum omnium causa sit: si tamen et causa.
Non enim facile nomen quod tantae excellentiae conveniat inveniri potest. n ln
quibus verbis dum dicit si et si, quasi dubitative magis quam confirmative
nullum horum creaturarum nominum divina excellentia dignum esse insinuat.
Hieronymus quoque tres Spiritus, Patrem et Filium et Spiritum sanctum juxta
divinarum personarum proprietates abusive protulit, ubi⁴ quidem de Tribus
Virtutibus scribens ait sic ε «David in psalmo tres Spiritus postulat dicens³ ε
« Spiritu principali confirma me, Spiritum rectum innova in visceribus meis,
Spiritum sanctum tuum ne auferas a me. » Qui sunt isti tres Spiritus? Princi-

palis Spiritus Pater est, rectus Spiritus Christus est , Spiritus sanctus Spiritus
sanctus est. n

Quod autem opponunt Deum non esse tres personas, nisi etiam sit tria, et
per hoc multitudo sit in Deo ex partibus juncta, frivolum est. Tres enim per-
sonas dici concedimus, et multas personas, sed non ideo tria per se, vel multa
simpliciter dici convenit. Accidentaliter enim tres addimus ad personas, cum
dicimus tres personas t ideoque non est necesse, ut tria per se dicamus. Quae

magum„ de Doctr. Christ.. tib. Ι, cap. ιιι, iv, v. — ² Rom„ cap. ι, v. 20. -— ³ Psalm. ι, v. 11, 12 et 13.

