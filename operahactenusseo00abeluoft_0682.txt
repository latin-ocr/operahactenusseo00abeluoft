672 PETRI ABAELARDI

se et maxime christiano et quod praemissum est objicit, « Fides non habet me-
ritum , etc. >2 Statim christianus ex ipsa sua defensione confundetur, dicens
ejus penitus rationes in talibus audiendas non esse, ubi eas ipse penitus induci
prohibet, nec eum aliquem rationibus de fide recte impugnari minime permittit.

Cams'nfflns. Ut ait ille maximus sapientum, sic et plerumque rationes videntur,
hoc est rationabiliter et convenienter aliq-ua dici, cum minime ita sit.

PfflLos. Quid et de ipsis, quae pro auctoritatibus habentur? Nonne in ipsis
plurimum erratur? Alioquin non essent tot fidei sectae diversae, si eisdem omnes
auctoritatibus uterentur. Sed prout quisque propria ratione deliberat, singuli
quas sectantur auctoritates eligunt. Alioquin indifferenter omnium scripturarum
sententiae essent suscipiendae, nisi ratio quae naturaliter prior eis est, de ipsis
prius haberet judicare.. Nam et ipsi qui scripserunt , non nisi ex ratione qua
eorum abundare videntur sententiae, auctoritatem, hoc est credendi statim eis
meruerunt dignitatem. Adeo autem ipsorum quoque judicio auctoritati ratio
praeponitur, ut sicut vester meminit Antonius, <c cum humanae rationis sensus
inventor fuerit literarum, cui sensus est incolumis, ei minime necessariae sint
literae.» Quae in omni philosophica disputatione ita novissimum aut nullum
obtinere consetur locum, ut ea quae a rei judicio, id est ab auctoritate du-
cuntur argumenta, eos omnino inducere pudeat, qui de propriis viribus confi-
dentes alienae opis refugium dedignantur. Unde bene philosophi talium argu-
mentorum locos cum ad eos orator magis quam philosophus confugere cogitur,
omnino extrinsecos et a re disjunctos et ab omni virtute destitutos judicaverunt,
utpote in opinione potius quam in veritate consistentes, et nullo ingenii artificio
ad suorum inventionem argumentorum agentes, cum is, qui ea inducit, non
suis, sed alienis utatur verbis. Unde et Boetius vester tam Themistianam quam
Tullianam locorum dictionem in Topicis suis complectens : « A rei judicio, κ in-
quit¹, « quae sunt argumenta quasi testimonium praebent, et sunt inartificiales
loci, atque omnino disjuncti, nec rem potius quam opinionem videlicet sectan-
tes. » Rursus idem de eo dicitur secundum Tullium : « Restat is locus, » ait,
« quern extrinsecus dixit assumi. Hic judicio nititur et auctoritate et totus pro-
babilis est, nihil continens necessarium. υ Et post aliqua ε « Hic vero locus ex-
trinsecus dicitur esse constitutuS, quoniam non de his qui praedicati vel sub-
jecti sunt terminis, sumitur, sed ab extrinsecus posito judicio venit. Hinc etiam
inartificialis et expers, » ait, «vocatur, quoniam hinc non sibi ipse conficit
argumentum orator, sed praeparatis positisque utitur testimoniis. n Quod vero
dixisti in rationibus quoque discernendis sive cognoscendis nonnunquam errari,

¹De diff. Topic. ‚ opp„ p. 871.

