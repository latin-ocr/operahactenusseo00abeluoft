IN EPISTOLAM AD ROMANOS. 157

LIBER PRIMUS.

Paulus, more scribentium epistolas, salutationem praemittit, qui ad veram
eos salutem adhortatur. Quam quidem salutationem cum quibusdam quae an·
nectit, quasi loco prooemii praescribit, ubi eos videlicet attentos aut dociles seu
benevolos breviter efficiat. Attentos quidem facit tam a persona sua , quam a
persona Christi eum mittentis, quam etiam ab ipsa re , hoc est evangelica do·
ctrina , ad quam observandam eos adhortatur. A persona quidem sua, dum eam
commendat tanquam in apostolatum segregatam ‚ et ad praedicandum Evangelium
a Deo vocatam. Commendat autem et Domini Jesu Christi personam ‚ quem et
Filium Dei nominat, 'et eum esse asserit, qui Patribus promissus erat tanquam
humani generis redemptor, et qui ex Spiritu sancto conceptus sit, et mortuorum
suscitator magnificus exstiterit. Sed nec Evangelii commendationem praeterit,
dum ipsum per Scripturas sanctas Prophetarum Dei promissum esse commemo-
rat. Docilitas vero in hoc ipso notatur, quod per hoc quod sibi dicit injunctum
evangelicae praedicationis officium , de his quae ad Evangelii doctrinam pertinent
se scripturum esse insinuat. Qui etiam cum se servum Christi, et se eorum ser-
vum esse confitetur, tam ex humilitate sua , quam ex amore quem illi in Christum
habebant, necnon et ex his quae subjungit de amore quem habet in eos, quod
videlicet per conversionem eorum maxime gratias Deo agat, et ad eos venire
desideret, ut eos amplius instruat aut confirmet, sibi ipsi benevolos reddit. Nunc
litterarum¹ insistamus. Notandum vero quia juxta expositionem Rufini in hanc
epistolam, quae quidem expositio translatio expositionis Origenis creditur , iste
apostolus antea etiam quam converteretur, binomius erat; ut tam videlicet Paulus
quam Saulus antea vocaretur3 sicut scriptum est, iuquit, in Actibus apostolo-
rum ¹: α Saulus qui et Paulus. >³ Juxta Hieronymum et Augustinum seu cancros,
ipse sibi Apostolus nomen mutavit a Paulo proconsule, quem per miraculum
primum convertit, ut in Actibus apostolorum scriptum est, assumens hoc no·
men, ut nunc Paulus sicut ante Saulus vocaretur, ut post ejus conversionem
sicut novam vitam vel novum praedicationis assumpsit officium, ita et novum
sortiretur vocabulum3 sicut et de apostolo Petro Dominus fecit, a quo ipse post
conversionem Petrus est vocatus , qui antea Simon vocabatur. Unde et Romana

¹ nic aliquid deesse videtur. - ² Act. Apost„ cap. xm, v. 9.

