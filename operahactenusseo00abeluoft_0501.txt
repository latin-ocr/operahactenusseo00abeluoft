THEOLOGIA CHRISTIANA. 491

ex eo quod substantia est, 1100 solummodo exigit3 et rei informis dicimus pro-
prium esse quod non hahet formas, utpote ipsius Dei, vel rei simplicis quae par·
tibus caret, nullasque per hoc formas ponere videmur, sed prorsus omnium tam
formarum quam partium remotionem facere3 aut si quis aliquas in hoc quoque
formas intelligat , certum est ipsas omnino non esse diversas res ab ipsis sub-
stantiis quibus insunt; ita et Patris istud esse proprium dicimus, illud Filii, atque
illud Spiritus sancti. Nolo autem sub silentio praeterire, quare videlicet in adsi-
gnandis proprietatibus divinarum personarum tamdiu perstiterim, ut eas quidem
proprietates non esse aliud ab ipso Deo vel ab ipsis personis astruerem. Hoc ideo
plurimum faciendum esse decrevi, quod temporibus nostris nonnulli inter vere
catholicos computati, atque etiam per assiduitatem studii divinorum librorum
cathedram magisterii adepti, in tantam prorumpere ausi sunt insaniam, ut pro-
prietates ipsas personarum alias res esse ab ipso Deo vel ab ipsis personis profi·
teantur, hoc est Paternitatem ipsam, et Filiationem, et Processionem Spiritus,
quas quidem ipsa etiam sanctorum Patrum auctoritas relationes appellat. ln
hanc autem haeresim ex hoc maxime sunt inducti, quod nisi proprietates istas,
per quas scilicet personae differunt, diversas res ab ipsa substantia divina ponant,
nullo modo assignare valent, in quo sit personarum diversitaS, quarum eadem
penitus est essentia. At vero frustra hoc diffugium quaerunt, ut se absolvant3 et
frustra hanc falsitatem constituunt, ut veritatem defendant ε quos, cum interro-
gantur, nescire se profiteri pudet. Cum enim unam tantum et individuam esse
divinam essentiam non praesumant contradicere, cui tres illas proprietates inesse
dicunt : quae est ideo major diversitas inter Deum Patrem et Deum Filium, quam
inter hunc hominem patrem istius et eumdem filium illius, cum videlicet idem
homo et pater sit istius et filius illius? Aut si non est major diversitas ibi quam
hic, qua ratione concedunt hunc hominem patrem esse, hunc hominem filium,
et non Deum Patrem esse Deum Filium? Quid etiam valet hoc constituere quod
summam non excludit controversiae? Quomodo hoc praesumit Christianus, quod
etiam gentilis et quislibet abhorret infidelis, aliquid videlicet in Deo fingere
quod non sit ipse Ρ Numquid enim si Paternitas, quae inest Dec, alia essentia sit
abipso Deo, verum est Deum Patrem ex duobus consistere, hoc est ex Deo et
Paternitate, ipsumque esse totum ad haec duo ex quibus consistit? Numquid
etiam pro eo quod has proprietates vocamus relationes, oportet eas intelligi res
diversas ab ipsa substantia, quae ad aliquid relative secundum eas dicitur? Ne-
quaquam utique. Alioquin et cum Deus Dominus relative dicitur, dominium
ejus alia essentia ab ipso esset, cujus profecto susceptione mutari Deum contin-
geret, cum esse Dominus coeperit. Adversum quam detestabilem haeresim B. Au-
gustinus libro V de Trinitate, capite xvi, aperte invehitur, Dei incommu-

