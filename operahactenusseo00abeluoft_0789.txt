APPEme. 779

Quod quam ibi discrepans et inconcinnum fuerit, paucis expediam. Liber ille Salomonis
in sancti Spiritus officina conflatus, Christi et Ecclesiae sub Sponsi sponsaeque typo
maritat amplexus. Porro nuptiis gaudia consonant. At Bernardus aut rerum obscurarum
Ι taedio victus, aut negligens Apostoli dictum suadentis gaudere cum gaudentibus, mortuum
suum ducit ad nuptias, cum scriptum sit ι α Non est Deus mortuorum , sed viventium.»
Discumbente itaque· Sponso in Sponsae gremio, et juvenculis Sponsi sponsaeque juven-
culabus alterna jocunditate plaudentibus, tuba funebris subito clangit. Epulae in luctum
eunt, organa vertuntur in funus. Tragoedia risum profert¹ nuptiarum. Non discretus,
non elegans citharista fuisti, qui funebres modulos regio convivio praesentasti. Quis
unquam somniavit tale portentum? Solemus ridere picturas incipientes ab homine et in
asinum desinentes. Revolve, quaeso, prisci super hunc librum monumenta ingenii, et
nullum reperies, qui in hujusmodi materia tristia laetis confoederet. Unde Rheticii Augus-
todunensis aurea sic depromit camoena: «Mos est, inquit, generosae materiae observandus,
Sponsi Sponsaeque tripudia festiva tuba persultent. Neque enim in funera fas distrahi
animum, quoniam ad exponendum cantica nuptiarum invitat alacritas convivarum.
Sed quoniam tantae facultatis ratio in nobis vel ‘nulla est, vel admodum orba, ejus innitar
gratiae, qui per Evangelium suum sonat t Sine me nihil potestis facere. Neque certe mihi
deficiet transitorium verbum, cum credam in Verbum quod est in principio apud Deum.-
Ο vox Catholico digna doctore¹ O fidelis confessor gratiae! Recte perpendiculum sui
judicii -vir sapiens lineavit, qui moerorem a gaudio tanto interstitio sequestravit. Tu
vero terminos transgrediens, quos posuerunt Ratres tui, cantica in elegos, carmina in
threnos sorte miserabili convertisti. Quod si tibi deessent ecclesiasticae scita censurae,
recolere poteras etiam gentilis instituta prudentiae. Nam cum Zeuxis pictor eximius simu-
lacrum Helenae pinxit, non ei brachia simiae, nec chimerae ventrem, nec caudam piscis
aptavit, sed humanorum membrorum expolitione perfectum publicis usibus ² propalavit.
Alioquin indecens et ridiculosa esset pictura. Unde Horatius in Arte poetica⁸ ι

Humano capiti cervicem pictor equinam

J ungere si velit, et varias inducere plumas,
Undique collatis membris3 ut turpiter atrum
Desinat in piscem mulier formosa superne τ
Spectatum admissi, risum teneatis amici.

Concedit ars, ut quod *lis incipias, sed non ut quemlibet finem coeptis tuis supponas.
Unde idem poeta paulo post scripsit* : ’

..... Pictoribus atque poetis
Quidlibet audendi semper suit aequa potestas.

¹ Ita Rawlinson. Procerit Δηώ. - ² Amb. forsan visibus. -- ³ 1 et sq, - ⁴ thid.. v. 9 et sq.

