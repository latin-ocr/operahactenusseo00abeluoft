THEOLOGIA CHRISTIANA. 513

cum idem sit materia quod materiatum, sicut idem est animal quod homo; vel
hoc aes quod haec statua ε non tamen ipsum materiatum est materia sui, aut
ipsa materia est materiata ex se, licet sit hoc ipsum, quod est materia ejus, vel
sit hoc ipsum quod est materiatum ejus, utpote haec statua est hoc aes, et hoc
aes est haec statua. Et¹ sonent idem hae voces per se acceptae, materia et id ex
quo aliquid materialiter constat, vel materiatum, et id quod ex aliquo materia-
liter conficitur ; non tamen in constructione de eodem necesse est ea praedicari,
cum haec vox substantiam compellet, illa proprietatem’ ε quae quidem proprietas in
relatione consistit, materiae scilicet vel materiati : de qua nos quidem praedicationis
differentia supra satis disseruisse arbitror. Magna itaque discretio adhibenda est
in his enunciationibus quae de Deo fiunt; quae videlicet tantum ad identitatem
essentiae, quae ad identitatem quoque proprietatis sint accommodatae. Ad identi-
tatem quidem essentiae tantum, non etiam proprietatis, hae spectant, Pater est Deus,
Filius est Deus, Spiritus sanctus est Deus, vel aeternus, vel Dominus, vel creator,
vel omnipotenS, vel immensus , seu justus, sive misericors, et aliae multae , ideoque
verae sunt. Hae vero adnunciationeS, Pater est Filius vel Spiritus sanctus; vel
Pater est Genitus seu Procedens, ad identitatem proprietatis aspiciunt, ideoque
omnino falsae sunt. Ibi quippe solummodo ostendebatur idem esse rem prae-
dicati et subjecti termini, veluti idem esse Deum quod est Pater, etc. 3 hic vero
rem subjecti termini proprietatem quoque praedicati termini sic habere , ut hoc
sit hujus personae proprium quod illius, vel eadem insit proprietas huic personae ,
quae illi : hoc est ut sic Patri conveniat gigni ex Patre, hoc est ex seipso, sicuti et
Filio congruit gigni ex ipso Patre, quod omnino falsum est, sicut diligentius
ostendemus de generatione postmodum disserentes. Ut itaque juxta Athanasium,
neque confundamus personas, hoc est permisceamus eas, alteram scilicet in
proprietate alterius, neque separemus unitatem substantiae, oportet :diligenter
vim singularum enuntiationum distinguere3 quae videlicet ad identitatem sub-
stantiae, quae ad identitatis proprietatem sint accommodatae.

Notandum quoque, cum in descriptione Summi Boni potentia ejus ac sa-
pientia seu benignitas, ut supra saepius docuimus, commemorantum ideo ista
relative magis quam simpliciter assignari, cum videlicet Deus Pater, Filius, et
Spiritus sanctuS‚ ut major unionis et concordiae in ipsa personarum Trinitate
commendatio flat, cum eas sic invicem se habentes et sibi aeternaliter connexas
assignamus, ut aliam personam ex alia gigni, aliam ex bis duabus procedere
confiteamur, hoc est aliam ex alia, vel ex illis esse.

Apparet autem ex his quae dicta sunt de discretione scilicet enunciationum‚

¹ Hic vox licet supplenda esse videtur. - ² In editis complet illa proprietate. 65
11

