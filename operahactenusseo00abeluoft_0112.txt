102 · PETRI ABAELARDI

sistit, sic solus in forma Dei esse dicitur, et figura substantiae ejus, sive ipsa
Patris imago, id est expressa ejus similitudo nuncupatur z cum ipsesFilius tanta
Patri cognatione, ut ita dicam, sit unitus, ut non solum ipse sit unius cum Patre
substantiae, sed insuper, ut dictum est, ex ipsa Patris substantia. Ad hanc for-
tassis similitudinem, aeris scilicet et aerei sigilli, quasi videlicet informis et formati,
Hilarius respexit, cum, ut dudum supra meminimus, Filium a Patre formatum
dixit, id est eo modo esse suum habere de Patre, quo res formata ex ipsa suae
materiae substantia dicitur esse. Non tamen ullomodo materiam vel materiatum
in Deo concedimus esse, sed in creaturis tantum vel mutabilibus rebus quae sunt
accidentium susceptibiles. Sicut ergo sigillans, eo ipso quo sigillans est, in alterum
quiddam mollius cui imprimitur procedit, ut videlicet ejus imaginis, quae in ipsa
ejus substantia J'am erat, formam illi tribuat 3 sic Spiritus sanctus donorum suo-
rum distributione nobis infusus, imaginem Dei deletam in nobis reformat, ut
juxta Apostolum, conformes efficiamur imagini Filii Dei, id est Christo: « ut
sequamur vestigia ejus qui peccatum non fecit¹, >³ et de veteri homine in novum
transeamus. Sicut autem aes et sigillum seu sigillans in suis proprietatibus diversa
sunt, secundum modos existentiae quos adinvicem habent, ita scilicet ut nullus
ipsorum proprietatem alterius communicet, sic et Pater et Filius et Spiritus
sanctus. Verbi gratia ε Sigillum aereum ex aere est tanquam ex materia materiatum,
et aes materia est aerei sigilli, et aereum sigillum materiatum ex aere, et istae qui·
dem aeris et aerei sigilli proprietates ita intermixtae sunt, ut neque aes sit materia-
tum ex aere, neque eorum sigillum materia sit aeriS, cum tamen eadem res sithoc
quod est materia aerei sigilli, vel materiatum ex aere, hoc est aes ipsum, et
aereum sigillum. Sic et in divinis contingit personis. Secundum id quippe ‚
quod divina sapientia, ut diximus, ex divina potentia esse habet, illa Pater
hujus, et haec Filius illius dicitur, et in Deo tantumdem est dicere Patrem,
quantum si dicamus sapientiam ex Patre genitam. Si ergo dicamus ibi Filium
esse Patrem, tale est ac si dicamus ipsam Dei Patris sapientiam esse genitorem
ipsius sapientiae Patris, hoc est suiipsius, ut ipsa scilicet Dei sapientia ex seipsa
sit genita, etex seipsa habeat esse. Similiter si dicamus ibi· Patrem Filium, vide-
licet sui ipsius, tale est ac si dicamus divinam potentiam seipsam genuisse.
Quamvis enim idem essentialiter sit aes, quod aereum sigillum ex aere est, non tamen
ideo quia aereum sigillum ex aere est, aes ex seipso dicitur, vel quia ipsum poste- ‚
rius est ex aere, ideo posterius seipso dicitur. Non enim hoc pronomen quod est
sui, relationem facere potest recte, nisi ubi res eadem non essentialitate tantum,
sed etiam proprietate nititur. Diversa autem proprietate sunt aes et aereum sigil-

1 Petr„ cap. 11, v. 21.- ² Sic Cod. Vict. In pro ibi Amb.

