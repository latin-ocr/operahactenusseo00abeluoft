INTRODUCTIO AD THEOLOGIAM. 429

potestatem et voluntatem consociant, ut ubi deest ejus velle, desit et posse.
Quod autem superius objectum est, non posse aliquem salvari a Deo, nisi et
Deus salvare eum possit, praesertim cum idem sit aliquem a Deo salvari, et
Deum salvare eum, non satis nos constringit. Idem quippe est et loquentem ta-
cere, et eum qui loquitur tacere z nec tamen fortasse ita possibile est loquentem
tacere, sicut possibile est eum qui loquitur tacere. 'Vel cum idem sit id quod est
album esse nigrum, et albedinem et nigredinem eidem simul inesse : non tamen
ut possibile estid quod est album esse nigrum, ita etiam possibile est albedinem
et nigredinem simul eidem inesse. Quid ergo mirum, si ponamus idem esse ali-
quem , qui non est salvanduS, a Deo salvari, et Deum salvare eum, nec tamen
ideo recipiamus Deum posse salvare eum, sicut concedimus eum posse salvari a
Deo? Quippe cum dicimus eum posse a Deo salvari, ad facilitatem humanae na-
turae possibilitatem reducimus, ac si videlicet diceremus naturae hominis non hoc
repgunare, ut ipse salvetur, qui in se ita mutabilis est, ut tam salvationi suae
quam damnationi consentiat, et tam hoc quam in illo modo tractabilem se Deo
praebeat. Cum autem dicimus Deum illum posse salvare qui minime salvandus
est, ad ipsam divinitatis naturam possibilitatem reducimus; ut videlicet naturae
Dei non repugnet quin eum salvet3 quod omnino falsissimum est. Prorsus quippe
naturae divinae repugnat id Deum facere quod ejus derogat dignitati, et quod
eum facere minime convenit. Hoc quidem modo et oum vocem dicimus audi-
bilem, id est potentem'ab aliquo audiri, et aliquem posse audire vocem :et
agrum posse excoli ab aliquo, et aliquem posse colere agrum, possibilitatem ad
diversa referimus. lbi quidem ad naturam vocis vel agri, hic ad naturam rei vel
aptitudinem audire vocem, vel colere agrum potentiS. Unde non necesse est, ut
cum vox audibilis sit , hoc est apta ex se ad audiendum ab aliquo, aliquis sit
jam aptus ad audiendum eam. Omnibus quippe hominibus surdis exsistentibus,
vel prorsus etiam non exsistentibus, vox quaelibet hujus naturae esset, ut se audibi·
lem homini praeberet, nec quidquam in ea praeparandum esset, ut ad audiendum
idonea esset, quamvis homo nondum exsisteret, qui eam audire posset, vel ad
eam audiendam aptus esset. Denique illud quod ex Philosophorum traditione
objicitur, cum antecedens possibile sit, et consequens etiam possibile esse,
ex quo possibile sequitur, nil officit, quemadmodum in praecedenti libro dixi-
mus, si regularum istarum documenta naturis creaturarum intelligimus fuisse
contenta. Unde cum aliquid possibile vel impossibile dicunt quantum ad crea-
turarum naturas, hoc intelligunt, ut videlicet id solum possibile dicant, quod
nullius creaturae repugnat naturae. Cum autem dicimus: Possibile est hoc vel illud
Deumfacere, ad naturam divinitatis potius quam creaturarum possibile sumimus.

Sed et cum idem sit judicem punire istum, et istum puniri a judice, non tamen
n 17

