TRACTATUS DE INTELLECTfflUS. 739

intellectuum natura, ut videlicet sicut sermonum alii simplices sunt, singulae
scilicet dictiones, alii compositi, velut orationes quas ex diversis necesse est
confici dictionibus propriam in ipsis significationem tenentibus, ita et intellectus
ex sermonibus habiti, vel juxta ipsorum instructionem habendi, modo simplices
sunt, qui videlicet ex simplicibus habendi sunt sermonibuS, modo compositi,
qui ex compositis. Sicut enim qui loquitur et dicit: «homo ambulat, » per
plures progreditur significativas dictiones, ita qui audit ex singulis dictionibus
proprios colligendo intellectus procedit; primum quidem bominem intelli-
gendo, cum videlicet audit « homo, » quod ad significandum hominem institu-
tum est, postea ambulationem, cum audit «ambulat, n eam insuper homini
copulando. Attende autem quod diximus intellectum simplicem non qui om·
nino -partibus caret, sed qui per successionem nullas habet. Saepe enim per
dictionem unam plura intelligimus simul, veluti cum audimus «duo, η vel
«tria, υ vel etiam hoc nomen «plura, » vel «populum, n vel «gregem,» vel
«acervum,» vel «domum, » et quodlibet nomen multarum comprehensivum
rerum, sive partium in quantitate convenientium, sive materiae simul et formae.
Nam hominis nomen et materiam ipsam animalis et rationalitatem et ¹ morta·
litatem simul determinat3 sed simul omnia, non per successionem in ipso no-
mine intelliguntur. Et plures fortasse sunt simul actiones in uno simplicis ser-
monis intellectu, secundum hoc quod plura concipit animus, ut videlicet ex
una quaque re quam deliberat unam habeat actionem. Sed tamen non minus
simplex est intellectus dicendus, si nullis per successionem partibus tamen
dicitur. Possunt itaque eaedem res et per simplicem simul intellectum concipi
et per compositum succedentem. Nam et tres lapides ante me positos uno
intuitu modo simul video, modo per successionem pluribus obtutibus unum
post alium video. Sicut ergo sensu, ita et intellectu agitur, ut videlicet
modo aliquid simul animus per intellectum simplicem speculetur, modo per
successionem diversis intellectibus diversa. Et hoc est, ut arbitror, differentia
intellectuum dictionis et orationis easdem prorsus res significantis, quod vide-
licet per dictionem quae nullis scilicet significativis partibus constat, omnia
simul intelligimus, per orationem vero eadem per successionem colligimus.
Verbi gratia : cum sit eadem ad conceptionem rerum sententia hujus nominis
«animal, 2> et ejus diffinitionis quae est: « corpus animatum sensibile, n modus
tamen intelligendi in eo, ut diximus, differt, quod per nomen simul illa tria,
per diffinitionem succedenter ea intelligimus3 sicut dictiones ipsas succe-
denter audimus priusquam naturam corporis attendentes, cum audimus corpus

¹ Et supplevimus.

