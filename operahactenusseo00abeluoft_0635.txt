ETHICA SEU LIBER DlCTUS ε SClTO TEIPSUM. 625

« Stulte, hac nocte animam tuam repetunt a te; quae autem parasti cujus erunt? n
Ο miser quicumque talis eS, imo miserorum omnium miserrime, et stultorum
stultissime, non provides quid tibi conserves, sed quid aliis thesaurizes? Qua
praesumptione Deum offendiS, ad cujus horrendum judicium raperis, ut tuos
habeas propitios quos ditas de pauperum rapinis? Quis super te non rideat,
si audierit te sperare alios magis tibi propitios sore quam te ipsum? Confidis in
eleemosynis tuorum qum, quia successores habere te credis, iniquitatis pariter
heredes constituis, quibus aliena per rapinam possidenda relinquis. Vitam pau-
peribus eripis, sua illis auferendo, unde sunt sustentandi, et in eis rursum occi-
dere Christum machinaris, juxta illud quod ipsemet ait¹ : « Quod uni ex minimis
meis fecistis, mihi fecistis. n Quid ergo tu male pius in tuos, et crudelis in te
pariter atque Deum , a judice justo exspectas, ad quem velis , nolis , judicandus
properas, qui non solum de rapiniS, sed etiam de verbo otioso rationem exigit?
Qui quam districtus sit in vindicta primorum hominum statim exhibuit poena.
Semel Adam peccavit, et comparatione nostrorum, sicut Beatus meminit Hiero-
nymus, levissimum ejus peccatum fuit. Non quemquam per violentiam op-
pressit, nec quidquam alicui abstulit; de fructu qui reparabilis erat, semel
gustavit. In qua quidem tam levi transgressione, in posteritatem quoque totam
per poenam redundata, praemonstrare Dominus decrevit, quid de maj0ribus
facturus sit culpis. Dives quem ad inferos Dominus descendisse dicit, non quod
aliena rapuerit, sed quia propria quibus tanquam licitis vescebatur, indigenti
Lazaro non impertivit, patenter edocet qua poena feriendi sunt, qui rapiunt
aliena, si sic ille damnatus est, atque in inferno sepultus, qui non tribuerit bona
sua. Tecum memoria tui sepulta, et cito siccatis lacrymis eorum quos in exe-
quiis habuisti, juxta rhetoris Apollonii : « Lachryma nihil citius arescit, υ tua
conjux in proximo ad novas nuptias se praeparavit, ut novi mariti voluptatibus
deserviret de his quas ei dimisisti rapinis, et praesente adhuc corpore tuo,
lectulum calefaciet alieno, te misero flammis gehennae voluptates illas plexuro.
ldem et a filiis tuis expectandum est.

Quod si quis forte interroget, cur non tui recordantes, eleemosynis suis tibi
propitientur, multis se de causis excusare posse videntur. Quia enim, si respon-
deant :cum ille sibi propitius esse noluerit, quanta stultitia fuit sibi alios sperare
propitios, et animae suae salutem aliis committere, de qua ipse debuit plurimum
providere! Quem sibi propitium magis credidit quam seipsum? Qui sibi crudelis
erat, de cujus misericordia confidebat? Possunt denique et in excusationem
avaritiae suae praetendere ac dicere z Scimus insuper ea quae ipse nobis dereliquit,

¹Matth„ cap. xxv, v. 40.
n 79

