PETRI ABAELARDI ΙΝ EPISTOLAM AD ROMANOS. 325

aliud est quantum te. lbi quippe similitudo, hic aequalitas ostenditur. Unde et

cum Veritas ait¹ ε « Estote misericordes, sicut et pater vester coelestis, » simili·
tudinem potius misericordiae quam aequalitatem expressit. Si autem unumquem-

que quantum me diligere deberem, omnes aequaliter a me diligendi essent. At
vero cuni nemo nisi propter Deum diligi debere videatur, tanto amplius quisque
diligi dignus est, quanto Deo carior habetur et melior est. Si enim Deus quia
melior est, super omnes est diligendus, quicunque post eum meliores sunt, am-
plius diligendi sunt quam alii. Aliter quippe caritas ordinata non est. Eum autem
plus diligimus cui ut beatior sit optamus, licet ei de corporalibus bonis minus
quam de nostra vel eorum qui specialiter nobis adhaerent curam agamus. Tunc
autem quemlibet sicut nos diligimus, cum eum ad beatitudinem sicut nos perve-
nire volumus, eadem scilicet intentione circa eum habita, quae circa nOS, quia
videlicet hoc ei bonum existimamus esse sicut et nobis. Fortassis? enim cum
quis alium odit, eum in paradiso jam esse vellet, quo nil melius ei optare potest τ
nec tamen ideo eum diligit, cum id non tam propter eum quam propter se ab
eo liberandum saciat. α Dilectio proximi. » Vere qui diligit proximum, non adul·
terabit, non occidet, etc„ quia nullum penitus malum operatur. Unde apparet Da-
vid, dum cum Betsabe fornicaretur vel Uriam ad mortem proderet ³, nequaquam
proximum dilexisse3 sed et cum alius dicat A postolus⁸ ε «Qui enim non diligit proxi-
mum quem videt, Deum quem non videt quomodo potest- diligere? » utique nec
Deum tunc dilexisse videtur. Quomodo etiam dici potest alterum diligere sicut se-
metipsum, cum nec semetipsum vere diligat, qui a morte animae, sibi parcendo,
non parcit? Scriptum quippe est⁸z c< Qui diligit iniquitatem, odit animam suam. ›>

«Plenitudo ergo. » Quandoquidem scilicet proximi etiam dilectio legem im·
plet, ut dictum est τ ergo multo magis de genere ipsius, quod est dilectio, id
recipi constat. Cum vero tota meritorum nostrorum summa in dilectione Dei
consistat et proximi, diligenter utraque, si possumuS, a nobis est describenda,
et insuper demonstrandum quomodo praetermissa Dei dilectione, quae maj0r est,
ausus sit Apostolus dicere dilectionem proximi legem implere. Dilectio Dei ex
toto corde in nobis est optima illa erga Deum voluntas, qua ei tanto amplius
placere studemus, quanto amplius ei placendum esse recognoscimus. Ex toto
autem corde seu ex tota anima id agimus, quando sic ad eum penitus nostrae
dilectionis intentionem dirigimus, ut non tam quid nobis utile sit quam quid
ei placitum sit attendamus. Alioquin nos potius quam ipsum dilectionis nostrae
finem, id est finalem et supremam institueremus causam. Dilectio vero Dei erga
nos est ipsa divinae gratiae de salute nostra dispositio. Proximum vero tanquam

'Luc.‚ cap. w, v. 36. «- ² Περ. 11, cap. xi, v. 4, ¹4 et sq. -⁸ Joan. 1, cap. tv, v. 20. - ‘Pa-alm. x, v. 6.

