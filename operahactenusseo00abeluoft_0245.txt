IN EPISTOLAM AD ROMANOS. 235 ,

aequalia in istis quae ad posteros suos transmittuntur, et plura per Christum ad
posteros transmittuntur in salutem, quam per Adam in damnationem : et merito,
quia plus conveniens suit divinae justitiae sive pietati, ut per Christum plus pro-
desset quam per Adam noceret, id est plura per hunc commoda quain per illum
incommoda daret. Longe quippe est pronior Deus ad bonum conferendum,
quam ad malum inferendum. Et hoc est, « si pro unius delicto, 1> scilicet Adae,
uno videlicet non pluribus, c< multi mortui sunt, » id est damnati, sicut parvuli
non baptizati, qui ob aliud non sunt perditi: multo magis in plures, id est, multos
similiter, non in unum tantum hominem, ut absolute videlicet non comparative
intelligatur, abundare debuit gratia Dei, et donumin gratiam Christi, id est, per
dona Dei homini illi collata, de plenitudine cujus nos omnes accepimuS, et qui
nobis meritis suis impetravit quidquid boni habemus. « Et non sicut per unum »
scilicet hominem Adam pertransiit subaudi, ut supra diximus κ peccatum, »
scilicet unum in omnes, hoc est originale, « ita et donum» similiter unum per—
transiit per unum hominem , videlicet Christum , immo multa dona ad multos.
Et hoc est quod Apostolus in superiori versu jam comprehenderat, sed repetiit
ut probaret dicens : « Nam judicium quidem, etc., n id est ex uno peccato, Adae
scilicet, est judicium Dei « in condemnationem » postessrum ejus, id est,
deputat eos aeternae poenae tradendos. Sed gratia Dei, id est gratuitum remissionis
donum ex multis delictis, tam originali scilicet quam propriis per Christum
condonatis, est nobis « in justificationem, D id est ad poenarum absolutionem.
Apparet itaque plura nobis a Christo collata esse ad salutem,bquam ab Adam
ad condemnationem : cum ille videlicet Adam unum peccatum intulerit mundo,
id est unius peccati scilicet originalis poenam, iste vero remissionem tam illius
quam caeterorum. Et merito quia plus oportuit tot et tanta bona istius juvare
quam illius unum delictum, nec magnum aliorum comparatione, nocere. Unde
Hieronymus ad filiam Maur-lcii hoc etiam peccatum extenuans ait² ε « Adae
magis parcendum fuit, qui adhuc novellus erat, et nullius ante peccantis, et
propter peccatum suum morientis retrahebatur exemplo. Tibi vero post tanta
documenta , post legem, post Prophetas, post Evangelia, post Apostolos, si
delinquere volueris, quomodo indulgeri possit ignoro, 2> Sic expone. Quando.-
quidem per delictum unius, scilicet Adae, et per unum scilicet delictum, t< mors, 2>
etiam animae κ regnavit, » id est quiete posteros obtinuit : multo convenientius
et justius per unum Jesum Christum omnium bonorum plenitudine perfectum
posteri ejus spirituales acceperunt abundantiam dixtinae gratiae, id est plura bona
super merita ipsorum eis collata, bona dico donationis et justitiae. Donationis
solummodo illa dona dicuntur, quibus nullum est meritum adjunctum, sicut in
parvulis. Justitiae vero, ubi aliquid pro meritis datur. Justitia quippe dicitur,

