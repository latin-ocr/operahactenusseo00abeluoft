ETHICA SEU LlssER DICTUS ε SClTO TE1PSUM. 613

CAPUT IX.

Quod Deus et homo in christo uniti non sit melius aliquid quam solus Deus.

Denique ut ad praemissa redeamus, ubi videlicet dictum est, quia bonum
bono additum quiddam melius efficit quam unumquodque eorum per se sit;
vide ne illuc usque ducaris, ut Christum , id est, Deum et hominem sive invicem
in persona unitos melius quiddam dicas quam ipsa Christi divinitas vel huma-
nitas sit, hoc est, ipse Deus homini unitus, vel ipse homo a Deo assumptus.
Constat quippe in Christo tam assumptum hominem, quam Deum assumentem
esse bonum, et utramque substantiam non nisi bonam intelligi posse ε sicut et in
singulis hominibus tam corporea quam incorporea substantia bona est, licet ad
dignitatem vel meritum animae bonitas corporis nihil referat. At vero quis
totum id quod Christus dicitur, hoc est simul Deum et hominem, vel quam-
cumque rerum multitudinem Deo praeferre audebit, tanquam eo melius aliquid
esse possit, qui et summum bonum est, et ab ipso quidquid boni habent, acci-
piunt omnia? Quamvis enim ad aliquid agendum nonnulla ita necessaria esse
videantur, ut non id facere Deus sine illis possit tanquam quibusdam admi-
niculis, vel primordialibus causis; nihil tamen, quantacumque sit rerum magni-
tudo, Deo melius dici potest. Etsi enim bonarum rerum numerus constat, ut
bonitas in pluribus sit, non ideo bonitatem majorem esse contingit : velut si
scientia in pluribus abundet, aut scientiarum numerus crescat, non ideo scien-
. tiam cujusque crescere necesse est, ut major scilicet fiat quam prius. Sic et cum
in se Deus bonus sit et innumerabilia creet, quae nec esse, nec bona esse nisi
per illum habent, bonitas per eum in pluribus est, ut major sit numerus bonarum
rerum, nulla tamen bonitas ejus bonitati praeferri vel aequari potest. Bonitas
quippe in homine et bonitas in Deo est, et cum diversae sint substantiae vel na-
turae quibus bonitas inest, nullius tamen rei bonitas divinae praeferri vel aequari
potest3 ac per hoc nihil melius, hoc est, majus bonum quam DeuS, vel aeqne
bonum dicendum est. ”

