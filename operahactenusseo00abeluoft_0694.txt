684 PETRl ABAELARDI

meritis, nondum excitata hominis ratione, alium vero pro meritis optimum,
et ‘alium pessimum. Hos autem duos comparatione duorum aliorum praesentis
vitae, qui eos promerentur, summum bonum et summum malum dici arbitror,
eo quod nihil· adversi vel prosperi eis sit admixtum, cum alios duos talibus
constet esse permixtos, ut nec boni nec mali paritas insit eis. ¹ .

Cmusnm. Ecce secundum te summum bonum illa supernae vitae quies intelli-
genda est, sicut e contrario summum malum illa malorum damnatio futura.
Quorum utrumque, sicut meministi, ipsi nostris adquirimus meritis, per quae
videlicet, quasi quibusdam viis, illuc pervenitur.

Pinnos. Ita aestimo et planum est. Nulla quippe his qui naturalem ample-
ctuntur legem, sententia firmior habetur, quam ut virtus ad beatitudinem suffi-
ciat, et quod solae faeiant virtutes beatum, nulla alia quisquam via hoc nomen
adipiscitur. Sic e contrario nullum vere miserum, nisi ex vitiis fieri constat.
Unde sicut illas ad summum bonum, sic ad summum malum has esse vias
constat.

CHmsTmN. Quoniam nunc aliquantum ad summum hominis bonum sicut et
ad summum ejus malum accessisse videris et eorum insuper vias attigisti, libet
paululum objectionum vestrarum habenas cursui tuo relaxare, quo facilius ad
propositi tui metam pervenias, et de consumatione operis verius atque perfec-
tius dijudicari queas. Ostenso itaque quid tu'summum hominis bonum seu
summum ipsius malum dicas, superest ut has quoque eorum, quas dixisti vias ,
virtutes scilicet ac vitia diligenter definias atque distinguas, ut vel appetantur,
vel vitentur, quo melius cognoscuntur.

PmLos. Virtus, inquiunt, est habitus animi optimus, sic e contrario vitium
arbitror esse habitum animi pessimum; habitum vero hunc dicimus, quem
Aristoteles in Categorizls· distinxit, cum in habitu et dispositione primam qua-
litatis speciem comprehendit. Est igitur habitus qualitas rei non naturaliter
insita, sed studio ac deliberatione conquisita et difficile mobilis. Unde hanc
quam naturalem in quibusdam castitatem nominant, ex corporis videlicet frigi-
ditate vel aliqua complectione naturae, quae nullam unquam concupiscentiae
pugnam sustinet, de qua triumphet, nec meritum obtinet, nequaquam vir-
tutibus connumeramus, vel quaecunque animi qualitates facile sunt mobiles. Ubi
quippe non est aliqua repugnantiae pugna, non est superantis virtutis corona ,
juxta illud etiam magni vestri philosophi¹ ε « Non coronabitur qui non legitime
certaverit. » Hinc et illud ipsius philosophiae ad Boethium in libro quarto Con·
solutionis suae : « Ex quo etiam virtus vocatur, quod suis viribus nitens non

¹T im., 11, cap. n, v. 5.

