TRACTATUS DE lNTELLECTlBUS. 747

formam habitumque aliquem corporis attendat, quem tamen minime ipsam
habere constati'Quis non ipsos spiritus tanquam localiter circumscriptos ac
membris compositos atque coloratos attendat, aliisque innumerabilibus modis
quibus sola corpora sese habent ipsos excogitet? Quippe ut longe supra memi-
nimus, tota humana notitia a sensibus surgit. Ac per hoc insensibilium rerum
status ad modum sensibilium excogitare ipsa nos sensuum experimenta com—
pellunt si itaque, quotiens animus rem quamlibet aliter intelligit quam subsistit,
vanus dicendus sit intellectus, quis intellectus humanus juxta rationes expositas
vanus dicendus non est?

Nunc autem aliam propositi nostri persequamur partem, utrum videlicet
omnis intellectus sanus sit dicendus, qui ita ut sese res habet eam intelligit.
Quod cum facile ab omnibus recipiatur, habet tamen et hoc nonnullam impu-
gnationem. Quippe qui hunc hominem asinum esse intelligit, quod omnino
falsum est, uon quidem in eo ipso quod hoc intelligit, intelligit et ipsum esse
animal et quoddam animal esse asinum, quae utraque vera sunt. Si enim juxta
aristotelicam sententiam secundi libri Perlbet-menius, eum qui opinatur, hoc
est intelligit, bonum esse bonum, necesse id ipsum opinari non esse malum,
multo itaque probabilius qui intelligit hunc hominem esse asinum, hoc est esse
animal, tale concedendus est intelligere esse animal, cum in asino necesse sit
animal substantiam intelligi, sicut etiam vis ipsa nominis specialis quod est
«asinus» profitetur, in quo generale ipsum quod est animal necesse est per
intelligentiam contineri. At non ita in uno contrario necesse est alterius con-
trarii intelligentiam concipi. Ac per hoc profecto, qui intelligit hunc hominem
esse asinum, verum intelligere convincitur. Unde et hunc falsum intellectum,
qui ut sese res habet concipit, verum concedi convenit. At rursus quis non
abhorreat veritatem et falsitatem, contrarias formas intellectuum, eidem simul
inesse intellectui, vel ab eadem anima, quae indivisibilis est, simul sustentari?

Nunc itaque suprapositas solvamus quaestiones, atque impugnationes ipsas
quae veritatem perturbare videntur impugnemus Quod igitur primo quaesitum
est, utrum omnis intellectus aliter quam res sese habet attendens eam, va-
nus sit, duobus modis intelligi potest. Nam et cum dico : α Intelligo istam
rem aliter quam sit, » duo sunt sensus z unus quidem hujusmodi, si ita
dicam quod alius modus sit in intelligendo rem, alius in subsistendo, hoc est
alius modus sitin intelligentia ejus, alius in subsistentia ipsius; veluti si divisim
attendam esse, cum ipsa tamen divisim non subsistat, hoc est sine aliquo sine
quo ipsa non permanet, vel si pure, vel si quis alius modus sit intelligentiae
meae quam existentiae rei; ethic est unus sensus cum dicitur ε «Intelligo istam
rem aliter quam sit, vel quam sese habeat. » Alius vero sensuS, si ita dicam ε

