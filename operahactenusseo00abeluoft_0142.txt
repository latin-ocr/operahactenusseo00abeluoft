132 PETRI ABAELARDI

tiam habeat ambulandi, etiam cum in aquis natat3 cum tamen dicitur : potens
est ambulare in aquis, si ad actum ambulandi potius quam ad potentiam haec
determinatio referatur, ut videlicet intelligamus eum habere potentiam hunc
actum exercendi etiam in undis, falsum est; si autem ad potentiam ambulandi
etiam inter aquas habitam, e contrario verum est. Sicut¹ autem verum est eum
hac potentia non carere etiam inter aquaS, licet hanc ibi potentiam exercere non
possit: ita non est necesse vel Deum vel aliquem in aliquo tempore carere po-
tentia aliquid faciendi, quamvis eo tempore exercere non possit illam potentiam.
Nam et infantulus omnino adhuc debilis ad incedendum, gressibilis tamen jam
est, et potentiam jam habet ambulandi quandoque, licet non adhuc in tam
· tenera aetate. Hac itaque ratione potentia incarnandi Deus privatus non est quam
olim exercuit , licet eam exercere modo ideo non possit, quia eam minime nunc
exerceri convenit. Nec quisquam unquam aliqua potentia privatus dicitur, quem
certum sit, si vellet, eam exercere posse , nec ejus voluntati quemquam re-
sistere valere. Cum autem inde omnipotens dicatur, ut supra meminimus, quia
semper quidquid velit possit, semper aeque omnipotens est, cum semper quid-
quid velit‚ certum sit eum complere posse ‚ nec ejus unquam voluntatem aliquo
impedimento disturbari posse. Qui etiam sicut omnia semper scit quae aliquando
vult, nec unquam aliquam scientiam amittit, vel voluntatem mutat, quam
unquam habuit ε ita semper omnia potest quae aliquando potest, nec unquam
aliqua sua potentia privatur. Etsi enim scivit olim me nasciturum esse², non
tamen ideo olim aliquid scivit quod modo non sciat; sed id de nativitate mea
nunc etiam scit, quod sciebat antequam fieret, licet et tunc et nunc hanc ejus
scientiam diversis verbis exprimi oporteret. Quippe quod tunc futurum erat modo
peractum est, ideoque verba commutata sunt ad ipsum designandum3 sicut di-
versis temporibus loquentes eamdem diem modo per hoc adverbium cras de‘-
signamus dum adhuc futura est, modo per hodie dum praesens est, modo per
heri cum praeterita est. Antequam itaque nascerer, cum sciret Deus me nascitu-
rum esse, eo quidem tempore quo nasciturus eram : nunc quoque nihilominus id
scit, scilicet eodem tempore me natum esse; sic et idem de eadem nativitate mea
nunc quoque vult quod tunc voluit ε ut videlicet tunc fieret, quando eam fieri
ab aeterno voluit et scivit. Et attende, quod, sicuti cum dicimus ε Deus scit modo
id factum esse, vel vult modo id factum esse, illud m0d0‚ ad diversa conjun-
ctum, sensum³ enuntiationis mutat, ita etiam, ut supra meminimus, cum dico ε
potest modo id facere, idem adverbium conjunctum ad diversa sensum* variat.

¹ Sic Cod. vict. Si Amb. — ² Hic interseruntur in edit. esse videntur. — ³ Sic Cod. Victor. Successum Amb. —-
Amb. Ne tamen sciat me nasciturum esse qum delenda ⁴Sic Cod. Victor. successum Amb.

