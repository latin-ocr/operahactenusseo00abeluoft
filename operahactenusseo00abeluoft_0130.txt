1 20 PETR! ABAELARDI

amplius commendatur, et ea semper potior est ratio quae ad honestatem amplius
quam ad necessitatem vergit, praesertim cum quae honesta sunt per se placeant,
atque nos statim sua vi quadam alliciant. Quam honestum vero sit ac salubre,
omnia ad unum optimum tam rectorem quam conditorem spectare, et cuncta po-
tius ratione quam casu seu ficri, seu regi, nullus est cui proprie ratio non sug-⁴
gerat conscientiae. Quae enim sollicitudo bonorum nobis operum inesset, si quem ⁷
nunc amore vel timore veneremur, Deum penitus ignoremus? Quae spes aut
malitiam refrenaret potentum, vel ad bona eos alliceret opera, si omnium justis-
simus ac potentissimus frustra crederetur? Ponamus itaque ut dum bonis pro-
desse ac placere quaerimuS, obstinatos cogere non possimus, cum ora eorum non
necessariis obstruamus argumentis; ponamus, inquam, hoc si volunt, sed-oppo-
namus quod nolunt, summam eorum impudentiam arguentes, si hoc calumnien-
tur quod refellere nullo modo possunt, et quod plurima tam honestate quam
utilitate commendatur. Inquiramus eos, qua ratione malint eligere, Deum non
esse quam esse, et cum ad neutrum cogi necessario possint, et alterum multis
commendetur rationibus, alterum nullis, iniquissimam eorum confundamus im—
pudentiam, quiid quod optimum esse non dubitent, omnibusque etiam tam
rationibus quam auctoritatibus consentaneum sequi, respuant, et contrarium am·
plectantur. Quod si de occultis rerum naturis, ac de ipso quoque rerum* coelestium
statu, quas experimentis non possunt discutere, ut certi inde valeant esse, aucto-
ritatibus hominum credunt, cur de auctore omniumDeo eisdem non acquiescunt?
Sed haec hactenus adversus hanc primam et maximam infidelium obstinationem.

Nunc autem ab unitate divinae substantiae‚3quam quasi fundamentum subjeci-
mus, ad discretionem trium personarum, quie eidem insunt substantiae, ordo
est commeare, et de divina potentia seu sapientia vel benignitate, juxta quae, ut
dictum est, tres distinguuntur persona: ad perfectam et integram summi boni
commendationem, superest diligenti examinatione disserere ε ut quo amplius, ut
supra memiuiniuS‚ hujus boni perfectio cognita fuerit, magis ad amorem sui
quemque alliciat, praesertim cum multae super his fidelium quoque animos dim-¹
ciles movere possint quaestioneS, et tanto facilius minus eruditos ad maxima
trahere scandala atque infideles juvare , quanto difficiliores ad'solvendum viden·
tur. Ac prima nobis de omnipotentia Dei consideratio sit.

Quaerendum itaque primo videtur, quomodo vere dicatur omnipotens, si non
possit omnia efficere, aut quomodo omnia possit, si quaedam‘nos possumus quae
ipse non possit ι possumus autem quaedam, ut ambulare, loqui, sentire, quae a
natura divinitatis penitus aliena sunt, cum necessaria istorum instrumenta habere
nullatenus incorporea queat substantia. Quibus quidem10bjectis id praedicendum
arbitror, quod juxta ipsos quoque philosophos, et communis sermonis usum ,

