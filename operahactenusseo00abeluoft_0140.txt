130 PETRI ABAELARDI

concedi oportet, ut si justum sit judicem punire istum, justum etiam sit istum¹
puniri a judice ε cum videlicet hoc nomen justum, sicut et possibile, in talibus
significatione variet. Cum enim dicitur, quia justum est ut judex puniat istum,
hoc institutione legis eum debere ostendimus. Sin autem dicamus istum debere
puniri a judice, hoc eum meruisse dicimus ut puniatur. Saepe itaque contingit ut
secundum legi-s sanctionem judex debeat aliquem punire, qui tamen nequaquam
pro meritis suis debeat ab eo puniri. Veluti cum aliqui falsi testes , qui tamen a
judice refelli non possunt, contra innocentem aliquem surgunt, et secundum
leges eum reum convincunt qui reus non est, et credi faciunt culpam quae non
est. Unde accidit ut, sicut dictum est, Judex debeat eum punire, qui tamen non
debet puniri a judice, et hoc agere justum sit judici quod tamen pati non est
justum illi, hoc est debitum. Sicut ergo hic, quamvis idem sit judicem punireistum,
et istum² puniri a judice, non tamen ideo, sicut justum est judicem punire
istum quem juste, ut dictum est, secundum legem punit, ita etiam justum est
illum puniri a judice: eadem ratione, quamvis idem sit aliquem salvari a Deo et
Deum salvare eum, mirandum non est, si cum hoc possibile est, illud nequa»
quam possibile esse concedatur. Puto et ex his quae dicta sunt facile refelli
posse quod de providentia Dei vel ejus voluntate circa creaturas objici posse vi—
detur, ut, cum ipse videlicet sine his quae ab aeterno in sehabet, non esse potue-
rit, quia non convenerit ε non tamen ponamus res quae provisae sunt, vel quas
esse voluit, ideo non potuisse non esse, hoc est, ex necessitate eas contigisse. Et-
si enim sine providentia fuisse non potuit , quia non oportuit, ipsamque provi-
dentiam rerum eventum consequi necesse sit, non tamen ideo res provisas con-
cedi oportet non potuisse non esse. Etsi eum sine voluntate creandi mundum,
vel sine voluntate miserandi ponamus non potuisse non esse, non ideo cogendi
sumus vel mundum , vel ea quae creata sunt, non potuisse deesse. Ibi quippe,
sicut jam determinatum est, ad naturam Dei, hic ad naturam creaturarum pos-
sibile sumitur. Unde necesse non est, ut cum Deus ex propria natura vel provi-
dentiam rerum , vel bonam de eis voluntatem habere necesse sit, quia hoc ei
videlicet maxime convenit; non tamen natura earum ut ipsae sint exigit, quae
omnino non esse possunt. Quod autem novissime opponebatur, nullas scilicet
grates Deo referendas esse pro eis quae facit, cum ea nequaquam dimittere possit,
et quadam necessitate id potius agat quam voluntate, omnino frivolum est. Hic
enim quaedam naturae vel bonitatis ejus necessitas ab ejus voluntate non est sepa-
rata, nec coactio dicenda est, qua etiam nolens id facere cogatur. Nam et cum lpsum
necesse sit immortalem esse, vel immortalis dicatur, nequaquam hinc divinae na-

¹ Sic Cod. vict. Iustum Amb. —2 Ut supra.

