108 PETRI ABAELARDI

cum ibidem statim additum sit, non in tempore, sed per respectum temporalis
generationis ejusdem Filii ex matre, id dictum est, ut videlicet haec principalis et
prima sit, quae est aeterna, per quam ab aequalitate Patris non receditur3 illa vero
quasi posterior et temporalis, secundum quam minor Patre ipse Filius dicitur.
Possumus etiam dicere in eo Filium ex Patre proprie natum esse sive genitum,
quod naturalis sit ejus Filius, non adoptivus, sicut et statim determinatur,
cum subditur non aliunde, sed ex sua substantia. Sed et secundum hoc quod
juxta philosophos nata sive genita omnia dicuntur, quae ab aliquo habent esse,
proprie Filius solus ex Patre natus est, quia solus ipse nascendo ex ipsa Patris
substantia est. Spiritus vero sanctus secundum hoc ex Patre solo procedere
proprie dicitur, quod ab eo sic procedit, quasi a summo principio, quod vide-
licet ab alio non est. Inde enim aliquid procedere dicitur, unde primo venire
ac moveri coepit, sicut lacus ex sonte, non ex rivo, sed per rivum procedere
dicitur, in quem scilicet rivum aqua ipsius lacus de fonte prodiens per eum
transit ac pervenit in stagnum. Sic et Spiritus sanctus ex Patre proprie proce-
dere dicitur‚ quasi a summa origine, quae scilicet aliunde non sit, et ab ipso
in Filium, quasi in rivum, quia et quod habet Filius ab ipso habet a quo et
hoc ipsum habet quod ipse est, et per Filium ad nos tandem quasi in stagnum
hujus seculi. Quippe qui omnia,in sapientia facit ac disponit, in hac ipsa sa-
pientia sua Spiritum tribuit suorum distributorem donorum, non imProvide
vel inconsiderate. Unde et B. Hilarius Spiritum a Patre per Filium magis
quam a Patre et Filio procedere seu esse, sicut et mitti perhibet, ita et ad Deum
Patrem de Spiritu sancto et Filio loquens in ΧΠ de Trc'm'tate libro ; « Insancto‘
Spiritu tuo ex te profecto et per eum misso. » Item ε « Ex te per eum sanctus
Spiritus tuus est. » Item: « Filium tuum una tecum adorem, sanctum Spiritum
tuum qui ex te per unigenitum tuum est, promerear. 2> Et hoc fortasse modo,
si a solo Patre procedere Spiritum Graeci intelligant, eo scilicet quod sic ab ipso
sit, quasi a summo et non existente ab alio, nulla est sententiae controversia,
sed verborum diversitas.Certum quippe est et solam personam Patris hoc modo
summam debere praedicari, 'et Spiritum quoque ab ipso esse sicut a Filio, qui
ipsius quoque sicut et Filii Spiritus dicitur.

Quod vero nonnulli moventur, ex eo quod dicimus Filium a Patre per gene—
rationem esse, et Spiritum a Patre et a Filio per processionem, nec tamen *ideo
Patrem per existentiam priorem esse Filio, vel Patrem et Filium Spiritu sancto ,
potest ex multorum similitudine exemplorum refelli. Solis quippe substantia est
et splendida et illuminabilis, id est potens illuminate aliquid, et cum sit splen-
dor ex sole, et illuminabilitas ex sole simul et splendore, nunquam tamen ex
his tribus aliquod per existentiam aliquod illorum praecessent

