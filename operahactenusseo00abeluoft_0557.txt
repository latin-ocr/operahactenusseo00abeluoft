THEOLOGIA cflfflsTlANA. 547

effecta, cum dicit datum, magis quam secundum naturalem suae benignitatis
affectum. Unde bene secundum effecta, Pater et Filius priores Spiritu dicuntur,
et quasi principium ejuS, quia ex potentia, moderante sapientia, effectus gratiae
descendit. Ex quo Spiritus etiam hoc loco appellatur, et prius potentiam et
sapientiam esse oportet, ut postea aliquid in effectum ducatur. Tale est ergo
Patrem et Filium esse principium Spiritus Sancti, ac si dicamus Spiritum ex
ambobus per effectum procedere, hoc est Potentiam Dei, moderante ejus ra·
tione, ad actum perduci. Et hoc quidem modo si quis nomen Spiritus accipiat,
secundum scilicet suae gratiae effecta, non recte dicitur Spiritus aeternus, sicut
nec Dominus , aut creator : quia, ut diximus, non semper Spiritus secundum
effecta extitit. Unde et bene Evangelista Joannes ab aeternitate Dei inchoans ,
cum Verbum apud Deum aeternaliter esse ostenderet, dicens¹ : «In principio
erat Verbum, et Verbum erat apud Deum, et Deus erat Verbum, hoc erat in
principio apud Deum. Omnia per ipsum facta sunt, etc.‚ υ nullam Spiritus men-
tionem habuisse videtur, qua eum aeternum esse astrueret, cum de Deo et Verbo
ejus loquens, Patri et Verbo solummodo aeternitatem adscribit, dicens: «Hoc
erat in principio apud Deum. n Qui in eo fortasse quod subjunxit de effectu
operum diceus, « Omnia per ipsum facta sunt, ι) Spiritum designasse videtur
secundum effecta ipsa quae sua Deus condidit bonitate, secundum quae, ut dixi-
mus, aeternus non est Spiritus, id est datus, sicut nec anima mundi quam Plato
dicit. Nec mirum locum Evangelistae maxime cum Platone convenire, cum
totam verborum istorum sententiam in libris Platonicorum Augustinus, ut supra
meminimus, invenerit. Sunt autem nonnulli qui caritatem Dei non solum ad
creaturas porrigi velint, verum etiam ab una persona in alteram, ut videlicet
amor Patris etiam in Filium vel Filii in Patrem Spiritus ipse sit, Quod aperte
Augustinus in XV de Trinitate astruit his verbis' : α Denique si in donis Dei
nihil majus est caritate, et nullum est majus donum Dei quam Spiritus sanctus,
quid consequentius, quam ut ipse sit caritas, quae dicitur Deus et ex Deo? Et si
caritas, quia Pater diligit Filium, et Patrem diligit Filius, ineffabiliter commu-
nionem amborum demonstrat3 quid convenientiuS, quam ut. ille proprie dicatur
caritas, qui Spiritus est communis ambobus? >2 Hinc et illud est Hieronymi
super xvn psalmum : ι( Spiritus Sanctus nec Pater est nec Filius, sed dilectio
quam habet Pater in Filio, et Filius in Patre. » Quod fortassis ideo maxime
dicendum videtur et tenendum, ut videlicet amor quoque Patris in Filium vel
Filii in Patrem dicatur Spiritus sanctus, et non tantum amor ad creaturas, quod
fortassis aliter videretur Spiritus sanctus posse non esse, ac per hoc non neces·

'Joam ‚ cap. ι, v. t et sq. —- ² De Trina„ lib. XV, cap. xix, opp. t. Vlll.

