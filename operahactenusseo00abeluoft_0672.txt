662 PETRI ABAELARDI

sideremus, Novi tamen legis quaedam praecepta usque etiam ad alienigenas ex·
tendi, scilicet illos tantum, quos vernaculos vel servos haberetis vel qui intra
portas vestras vel in terra vestra vobiscum habitarent. Quos quidem in pluribus
locis Scriptura diligenter determinat, et quos tu ipse superius¹ ex ipso legis
praecepto, tanquam indigenas misericorditer tractandos esse ostendisti. Quos
et *vobis in pluribus observantiis lex aggregat et a ceteris peregrinis advenis
aperte distinguit. Unde cum ait quodam loco¹ « Septimo anno facies remis-
sionem quae hoc ordine celebratur. Cui debetur aliquid ab amico vel proximo
ac fratre suo, repetere non poterit, quia annus remissionis est Domini. A pere-⁵
grino et advena exiges3 ›> aperte docet peregrinum et advenam non tam miseri-
corditer tractandum esse, sicut indigenam. Hunc quoque peregrinum superin-
tellexerat, ubi ait²: « Omne quod mundum est comedite3 quicquid morticinum
est nemo vescatur ex eo. Peregrino qui intra portas tuas est, da ut comedat, aut
vende ei, quia tu populus sanctus Domini tui Dei es. υ Longe namque antea in
alio libro advenam etiam qui intra vos habitando non transeundo peregrinatur,
sicut ea quae ibi proxima praemittuntur, insinuant, a morticino comedendo
sicut vos inhibuit, dicens³ ε « Anima quae comederit morticinum vel captum a
bestia tam de indigenis quam et de advenis, lavabit vestimenta sua etse ipsum
aqua, et contaminatus erit usque ad vesperum, et hoc ordine mundus fiet. Quod
si non laverit vestimenta sua et corpus, portabit iniquitatem suam. ω Quem vero
uno loco peregrinum et advenam dicit, quandoque alibi nominat alienum3 veluti
cum dicitur⁴ : <c Non fenerabis fratri tuo ad usuram pecuniam, nec fruges, nec
quamlibet aliam rem, sed alieno. » De his autem advenis, qui peregrinantur
inter vos, non vos inter εοε, alio loco scriptum est, cum dicitur⁵ : « Homo qui·
libet de domo lsrael, et de advenis qui peregrinantur intervos, si comederit
sanguinem, obfirmabo faciem meam contra animam illius, et dispergam eum
de populo suo. n Nullo quippe legis praecepto alium advenam comprehenderis
nisi qui apud vos habitat, ac per hoc subjacet vestro dominio et disciplinae.
vUnde divina nobis providente gratia quae vobis omnino omnem terrae posses·
sionem abstulit, ut nullus videlicet apud vos, vos apud omnes peregrinemini,
nullis vos legitimis vestris sciatis obnoxios. Quod vero praecepto circumcisionis
et exemplo Abrahae nos ad circumcisionem urgere niteris ‚ ut eos quoque legis
sacramento includas quibus tamen nullatenus legem esse datam concedis aut
etiam promissionem terrae fieri quae in pacto circumcisionis statuitur, vide quam
sit invalidum quod objicis. Cum enim praemisisset Dominus, α circumcidetur

¹ Dent, cap. xv, v. 1 et sqq. — ²Ibid.‚ cap. xlv, v. 20. - 3 Levit., cvp- xvn, v· 15, 16. - ⁴Deut., cap. xxm,
ν. 19. ω- ⁶· Levit., cap. xvn, v. 10¹. -

