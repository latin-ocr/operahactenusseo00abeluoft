658 PETRI ABAELARDI

ejus tam vernaculi quam emptitii et alienigenae pariter circumcisi sunt. » Quod
etiam induxisti : « Pactum vero meum statuam ad Isaac, » animadvertatur vo-
lens hoc tantum de pacto circumcisionis, non terrenae promissionis, intelligere3
nihil etiam impedit, sicut paulo ante praemissum est, quod dicitur ε « Constituam
pactum meum illi in soedus sempiternum3 et semini ejus post eum. » Etsi enim
Ismael quoque ex praecepto Domini circumcisus sit, non in eo Dominus cir-
cumcisionem statuit, in cujus posteritate non perseveravit. Quod vero Job gen-
tilem in exemplum duxisti, cum eum incircumcisum non possis convincere
aut post institutionem circumcisionis exstitisse, sicut enim Ismaelem ab Abraham,
sic Esau ab Jacob, et reprobos quoque filios sicut electos a patriarchis secun-
dum praeceptum Domini constat esse circumcisos‚rut hinc etiam ipsorum po·
steri, si qui Deo adhaererent, circumcisionis exemplum sumerent, sic et vos ipsi
usque hodie servatis, qui lsmaelem patrem vestrum imitantes anno duodecimo
circumcisionem accipitis. Scimus et populum nostrum multos ex gentibus ad
legem conversos habuisse proselytos, non tam videlicet ex parentum imitatione,
quam ex cognata virtute, quod de Joh quoque potuit accidere, quem etiam
more nostro accepta Deo sacrificia tam pro filiis quam amicis videmus obtulisse.
Quod etiam objectum est nec observationi totius legis remunerationem ‘fuisse
promissam, nisi temporalem atque terrenam, nec Dominum ad persuasionem
sive condemnationem legis provide perorasse, si non legalium praeceptorum
impletio vitam mereatur aeternam, facile est refelli, cum ex ipsa quoque circum·
cisione quam lex praecipit, Domino in perpetuum foederati sumus, ut dixi. Ad
quid etiam nos ex universis gentibus in populum peculiarem sibi elegit et legem
per qnam sancti efficeremus dedit, si praesentis tantum vitae gaudia , quae magis
reprobi quam electi possident, ex‘ superaddita legis observantia deberentur?
Si sanctitas vobis vel quibuslibet hominibus beatam et immortalem vitam ad·-
quirit, constat praecipue et hanc exlege nobis deberi, si vos ejus observantia
sanctificat. Sanctificat autem profecto sicut et ipse Dominus nobis per Moysen
loquitur dicens ¹: κ Si ergo audieritis vocem meam, et custodieritis pactum
meum, eritis mihi in peculium de cunctis populis; mea est enim omnis terra, et
vos mihi in regnum sacerdotale et gens sancta. » Quomodo igitur nos populum
peculiarem et proprium sibi elegit et per legem sanctificat, si vos vel alios bea-
tiores efficit? Et post aliqua cum nos ad obedientiam legis adhortaretur ait’ :
« Ego enim sum Deus tuus faciens misericordiam in millia, his qui diligunt me
et custodiunt praecepta mea. » Quid autem est faciens misericordiam in millia,
nisi faciens misericordiam perfectam atque consummatam super quam nulla ex-

¹ Exod. , cap. xlx, v. 5 et 6. — ²Ibid., cap. xx, v. 6.

