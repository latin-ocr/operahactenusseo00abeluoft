238 PETRI ABAELARDI

Nunc ad illam veterem humani generis querelam et interminatam quaestio-
nem, de originali scilicet peccato, quod a primo parente in posteros redundare
Apostolus praesenti loco commemorat, veniendum nobis est, et prout poterimus
in ejus solutione laborandum. Primo itaque id quaeritur ε Quid originale pecca-
tum dicamus, cum quo singuli homines procreantur? Deinde qua justitia pro
peccato patris innocens filius apud misericordissimum judicem Deum reus
constituatur, quod non apud seculares judices approbaretur, et quod jam ei
qui commisit dimissum credimus, vel in caeteris per baptismum deletum, in
filiis puniatur qui nec adhuc peccato consentire valuerunt; et quos proprium
non obligat peccatum damnet alienum, et prioris iniquitas patris magis quam
proximorum quantocumque graviores n damnationem trahat? Quantum etiam
sit crudele, et summae bonitati Dei incongruum, qui salvare magis quam per-
dere animas desiderat, ut pro peccato parentis filium damnet, quem pro ejus
minime¹ justitia salvaret? Pluribus autem modis peccati nomen Scriptura sacra
accipit, uno quidem modo et proprie pro ipsa animae culpa et contemptu Dei,
id est prava voluntate nostra, qua rei apud Deum statuimur. Altero autem
modo peccatum dicitur ipsa peccati poena quam per ipsum incurrimus, vel cui
propter ipsum obnoxii tenemur. Secundum quam quidem significationem
dicuntur peccata dimitti, id est poenae peccatorum condonari, et Dominus
peccata nostra portasse, id est poenas peccatorum nostrorum sustinuisse. Et
cum aliquis dicitur hahere peccatum, vel cum peccato adhuc esse, qui tamen
per voluntatem malam non peccat, sicut est aliquis iniquus dormiens ι tale est
ac si adhuc eum obnoxium poenae proprii peccati fateamur. Tertio autem modo
ipse Christus ab Apostolo peccatum dicitur¹, id est hostia pro peccato. Cum
itaque dicimus homines cum originali peccato procreari et nasci, atque hoc
ipsum originale peccatum ex primo parente contrahere: magis hoc ad poenam
peccati, cui videlicet poenae obnoxii tenemur, quam ad culpam anirrii et con-
temptum Dei, referendum videtur. Qui enim nondum libero uti arbitrio potest,
nec ullum adhuc rationis exercitium habet, qua Deum³ recognoscat auctorem ,
vel obedientiae mereatur praeceptum, nulla est ei transgressio, nulla negligentia
imputanda, nec ullum omnino, meritum quo praemio vel poena dignus sit, magis
quam bestiis ipsis, quando in aliquo vel nocere vel juvare videntur. Unde Au-
gustinus in libro de Fide‘· ad Petrum, de anima irrationalium disserens anima-
]ium : c< ldeo, >³ inquit, « nec aeternitas irrationabilibus spiritibus data est, nec ali-
quod eis judicium praeparatur, in quo eis vel beatitudo pro bonis, vel damnatio

¹ Locus certe corruptus aut mutilus. Pro minime sor· ³ Male Amb. Quasi eum recognoscat-⁴ Reg. 41, opp„
san legendum est aut innocentia aut virtute aut simile t. Vl, col. 1121.
quoddam verbum. — ² 11 Corinth„ cap. v. v. 21. —

