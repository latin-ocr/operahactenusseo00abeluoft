THEOLOGlA CHRISTlANA. 527

neque Filius est Pater, hoc est Deus Filius genitor sui ipsius : quod esset dicere
ipsam divinam potentiam esse ex seipsa; vel ipsam divinam Sapientiam esse ex
seipsa, sed solummodo ipsa Sapientia est ex ipsa Potentia, sicut est determi-
natum: quemadmodum imago ex cera, non imago ex se, vel cera ex se, sive ex
imagine, licet idem sit cera ipsa quod imago illa t sicut idem est Pater, quod
Filius secundum substantiam, sed non secundum proprietatem vel diffinitionem,
et ipse Deus omnipotens sit sapiens sive benignus, et e converso. Et quemad-
modum ibiquod ex materia est id quod est materiatum ex ea, utpote cera ipsa
est cerea imago, vel e convers03 nec tamen ideo ipsa materia est materiata ex
se, vel ipsum materiatum est materia sui : ita et hic id quod Pater est, id qui-
dem est Filius, et e converso; nec tamen Pater est Filius vel e converso. lbi
quippe substantiae praedicatio fit, cum videlicet dicitur : Est id quod est mate-
riatum, vel quod est Filius : hic vero proprietatis cum dicitur: Est materiata vel
est Filius. Substantia vero eadem est, proprietates vero impermixtae sunt. Ap-
paret itaque secundum propositam rationem qua ratione divina Potentia dicatur
Pater, aut divina Sapientia Filius, quod est hanc ex illa esse, ut supra distinxi-
mus3 et qua ratione sibi nomina proprietatum relativarum conjungi minime
per praedicationem liceat.

Si quis autem quaerat utrum secundum istum generationis modum assignatum,
ipsa divina Potentia possit dici materia divinae Sapientiae, hoc est Pater Filii,
seu causa seu principium, aut aliquo modo prior saltem natura, si non tem-
pore ; respondemus nihil horum nobis videri posse dici proprie. Materiam vero
nullo modo dici hic concedimus, cum materiam Boetius describat eam quae
subjecta formam suscipit, et in Deo nullam omnino formam esse certum sit.
Sed nec recte materiam dicimus, nisi quae tempore quoque materiatum prae-
cedit, sicut cera ipsa quae ante fuit quam esset imago. Unde et philosophi alia
ex materia et forma constare, alia ad similitudinem materiae et formae consistere
distinxerunt, sicut nos alibi de materia et forma traetantes docuimus. Nunc
autem ad hoc nos induxisse similitudinem de materia et materiato sufficiat,
quod quemadmodum illud ex illa dicimus generari, secundum hoc quod ex illa
est z ita hic Filium ex Patre, hoc est ipsam Sapientiam ex ipsa Potentia esse ‚
ut determinatum est. Sed nec causam proprie dicimus, nisi ad effectum, ubi
nihil est sactum. Effectus quippe est, teste Boetio, quod efficit causa¹3 et‘
juxta Tullium, omnis causa proeter finalem efficiens dicitur, et natura prior
effectu. Unde Boetius, cum locum a causa juxta Tullium in tertio Topicorum
tractat, causam diffiniens, dicit eam esse, quae quamlibet rem praecedens efficit,

mod. causam.

