486 PETRI ABAELARDl

injuncta, videbimus praeceptum circumcisionis non fuisse generale, sed ad Abra-
ham tantum et semen illius pertinere, id est Isaac, dicente Domino ad Abraham¹,
«quia‘ in Isaac vocabitur tibi semen , n non in Ismael videlicet. Unde et cum
circumcisionem Dominus Abrahae praeciperet ait’: «Hoc erit pactum inter me et
te, et semen tuum post te. » Origenes quoque super hanc Epistolam in sequentibus
aperte convincit ex ipsis aliis Scripturae verbis , soli populo Israel et vernaculis
eorum vel emptis pecunia, circumcisionis signum fuisse praeceptum. Exposito
namque illo versiculo³ ε α Si igitur praeputium justitias legis custodiat, etc. » di-
ligenter circumcisionis mandatum atque rationein discutiens ait : « Non impor-
tunum videtur circumcisionis generalem discutere rationem. Dixit Dominus ad
Abraham : « Tu autem testamentum meum servabis, et omne semen tuum post
ι( te in generationes suas. Et hoc est testamentum inter me et vos, et inter me et
« inter medium seminis tui post te. Circumcidetur omne masculinum vestrum,
« et puer in octava die. Circumcidetur in vobis omnis masculus in generationibus
« vestris, vernaculus et pecunia emptus. » Discutiamus utrum mandatum et eos
qui ex gentibus crediderant constringat. Nunquam fecit proselyti, id est advenae
mentionem, sed vernaculum servum, vel pretio mercatum circumcidi jubet, non
liberum. perscrutemur ergo Levitici legem‘ ε (ι Loquere, n inquit, « filiis lsrael,
« et dices ad eos : Mulier si pepererit masculum, octava die circumcidet, etc. »
Intuere et hoc quemadmodum de lege circumcisionis tantum ad filios Israel
Moyses loqui jubeatur, et alienigenarum nulla sit mentio ‚ cum in quibusdam
mandatis non solum filiis lsrael, sed et proselytis et advenis loquatur. Necessario
utique observanda distinctio est, quia sicut ibi dicitur, « loquere ad Aaron, n et
alibi, « ad filios Aaron ‚ » et alibi « ad Levitas, » certum est non subjacere reli-
quos his legibus3 et quod filiis jubetur, nec alienigenae memoria ulla fit, non est
putandum commune esse mandatum, ubi appellationis habetur exceptio. Sic ergo
non alius quisquam circumcisionis lege constringitur, nisi ex Abraham originem
trahens, vel vernaculus eorum, vel pretio emptus. Vis autem videre, quia sicubi
vult etiam alienigenas una eademque lege connecti, significanter ostendat? Audi
quid scriptum sit⁵: « Homo ex filiis lsrael et advenis, quicunque manduca-
« verit omnem sanguinem, animam illam disperdam, quia anima omnis carnis
« sanguis illius est, et ego dedi vobis ut ex ipso super altare propitiaretur pro
ι( animabus vestris, quia sanguis pro anima expiabit. » Vides ergo hanc legem ‚

quae et advenis data est, observari a nobis qui ex gentibus credimus. Ergo legem
de observatione sanguinis communem cum filiis Israel et Gentium suscipit

¹Genes., cap. xxi, v.12 — ² Gema, cap. xvn,v. Ἰ. - ³ Rom, cap. ιι, v. 26. - ⁴ Lem„ cap. χιι, v. 2. -- ³ Lade„
cap. xvii, v. 10 e sq.

