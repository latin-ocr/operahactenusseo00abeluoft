434 PETRI ABAELARDI

postmodum quiescendo, physica ratio etiam alterari demonstrat: ita etiam ipse
hanc alterationis mutationem videtur incurrere. Cui etiam localis motus videtur
adesse, cum modo descendere aliquo, vel transire aliqua dicitur, vel egredi
quoquam, sive inde regredi describatur. Unde et in Virginem tam Verbum Patris
quam Spiritum sanctum descendisse salubriter tradimus, et veraciter praedi·
camus. In qua etiam virgine Deus homo factus adeo mutari videtur, ut aliud
quam fuerit factus esse dicatur z quod ad illum substantiae motum praecipuum,
quae a philosophis generatio dicitur, pertinere videtur. Non omnino igitur
incommutabilis videtur Deus, eum ipse, ut dictum est, tam alterationis quam
loci, seu etiam generationis motum suscipere videatur. Sed si diligenter atten-
damus , necin his nec aliis ullam mutationis varietatem incurrit. Quippe cum dici-
mus eum aliquid facere, non aliquem in operando motum illi inesse intelligimus ‚ .
vel aliquam in laborando passionem, sicut nobis accidere solet, sed ejus sem-
piternae voluntatis novum aliquem significamus effectum. Cum ergo dicimus eum
aliquid facere, dicere est juxta ejus voluntatem aliquid contingere, ut in ipso
nihil novi contingat , sed novum aliquid ‚ sicut in ejus voluntate fixum permanet,
fiat. Unde bene est illud philosophicum² ,

Stabilisque manens dat cuncta moveri.

Qui etiam cum ab operando quiescere dicitur, consummationem operis ejus ‚ non
eum ab aliquo actionis motu cessare significamus, Nos autem modo operando,
modo cessando permutari dicimur, quia in hoc, secundum quamdam agitationem
membrorum, vel passionem mentis, aliter quam prius nosmetipsos habemus, et in
nobismetipsis variamur. Eum vero facere aliquid non aliter intelligimus, quam
eum quamdam esse causam eorum quae fiunt ε quamvis ea nulla sua agitatione
faciat , ut actio proprie dici queat, cum videlicet omnis actio in motu consistat.
Ipsa quippe ejus dispositio, quam in mente habuit ab aeterno , ejus actio dicitur,
cum ad effectum perducitur. Nec in ipsa novi aliquid accidit, cum per eam no-
vum aliquod opus contingit , nec ex ipsa variatur Deus , quam in mente semper
, aequaliter habet, ita etiam post reicompletionem , sicut ante , in eodem proposito
dispositionis consistens , ut ita id velit completum, sicut ante voluerat complen-
dum. Sicut ergo sol, cum ex calore ejus aliqua calefieri contingit ‚ nulla hinc in
ipso vel in calore ejus mutatio fit, quamvis res inde calefacta sit mutata: ita nec
Deus, cum aliqua ejus nova fuerit dispositio², ideo mutari dicen dus est, quamvis
novi operis vel mutationis rerum quaedam ipse sit causa vel auctor. Quod autem

¹ Boethius, de consol. Philos„ lib. ΠΙ. - ² Disponere Amb.

