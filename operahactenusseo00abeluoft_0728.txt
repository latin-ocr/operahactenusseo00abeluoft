748 PETRI ABAELARDI DlALOGUS.

agendam poenitentiam ipsum audite. Si facultas suppetit ad agendum bona,
ipsum audite; si facultas desit ad volendum saltem bona, ipsum audite. Si vultis
scire, quid sit summum bonum, vel qua via sit ad illud progrediendum, ipsum
audite dicentem, « Ego sum via et veritas, et vita¹. » Nam via qua itur ‚ et veri-
tas ac vita, quo itur, ipse est: ipsum audite. Si forte in via hac ambulantes estis
tristes, cum discipulis euntibus Emmaum, ipsum audite ambulantem vobiscum
et consolantem vos, ut tandem stulti et tardi cordis accendamini et dicatis ² ε
« Nonne cor nostrum ardens erat in nobis, dum loqueretur in via et aperiret
nobis scripturas? » lpse est, ‚qui scripturas ambulantibus in se via et veritate
aperit z ipsum audite, Aperit et nemo claudit, ipsum audite! Ambulantibus
dicit, Bonas facite vias vestras et studia vestra, ipsum audite. Pervenientibus
dicit, Habitabo vobiscum, ipsum audite. Legem naturalem quam paganus
philosophus defendit, ipse docet. Ipsum audite. Legem Moysi venit implere,
non solvere. Ipsum audite. Lex quidem annuncians et demonstrans languorem
per Moysen data est, gratia autem et veritas eumdem sanans languorem per
Jesum Christum facta est. Ipsum audite. Summum bonum se sequentibus et
sibi obedientibus promisit in praemio, caetera hona inferiora eisdem concessit
ad utilitatem, ita ut omnia cooperentur eis in bonum per bonum usum, -quo
non solum bonis, verum et malis uti docentur in bonum, si tamen audiant
ipsum. Ergo ipsum audite! sitque nobis anathema, quicunque aliud docet, quam
quod habet verbum doctrinae ipsius evangelicae, plena et veritate, gratia exci-
tante ac roborante voluntatem, veritate illuminante rationem, gratia voluntatem
praeveniente ac subsequente, veritate rationem dirigente atque ducente in viam
pacis, ad patriam lucis aeternae, in qua dare videbitur et gustabitur summu-m
bonum ‚ quod est Pater et Filius et Spiritus sanctus, Deus unus ac trinus. Ipsi
gloria in saecula saeculorum. Amen.

¹ Joan , cap. xiv, v. 6. —- ² Luc.‚ cap. xxiv, v. 3-2.

