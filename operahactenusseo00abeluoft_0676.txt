666 PETRI ABAELARDI

nominamus, ipsa referat. Unde et similiter cibos mundos vel immundos no-
minat, sicut et homines, lectos, sedeS, et totam suppellectilem domus, seu etiam
vestes et· pleraque alia inanimata immunda seu polluta frequenter appellat.
Quod si immunditias hominum, quarum purificationes institutae sunt, his qui
inquinantur peccatis connumeres, numquid feminam post partum per sacrifi-³
cium mundatam ex hoc ipso, quod peperit, peccatum incurrisse judicas, cum
illam potius maledictam censeatis, quae non reliquerit semen in lsrael? Quid
etiam, peto , vir qui patitur fluxum ,seminis ex hoc contrahit? Quem tamen
adeo abominabilem censet lex, ut lectus in quo dormierit immundus sit et
ubicunque sederit. Vas etiam fictile quod contigerit, confringatur, ligneum
vero lavetur. Si quis hominum tetigerit lectum ejus, vel sederit ubi ille sederat,
lavabit vestimenta sua, et ipse etiam lotus aqua immundus erit usque ad vespe-
ram¹. Mulier quoque cum naturaliter accidentem menstruorum patitur fluxum
adeo immunda censetur, ut id quoque in quo dormierit vel sederit iterum
polluatur, ut suo tactu quaelibet polluat, sicut et de viro patiente fluxum seminis
supra dictum est. Quid vero haec obsecro ad inquinationem animae, ut lectus
videlicet cujusquam contactus etiam polluatur? Quae sunt istae, oro„immunditiae
vel pollutiones? Certe illae quae et ciborum, ut sicut illi vobis vitandi sunt· in
esu, sic ista in tactu, et sicut illa immunda, quia non edenda, sic ista immunda
vel polluta, quia non tangenda, et qui ea tangunt, etiam si compulsi vel igno-
rantes id faciunt, immundi similiter decernuntur, quia in familiaritate conver-
sationis vitandi usque ad praefixum purificationis terminum. Quae vero mani-
festa sunt peccata, sicut homicidium vel adulterium et similia, morte potius
multantur quam sacrificiis expiantur, nec eis talium purificationum indulgetur
remedium, quibus salvari qui ea commiserunt valeant. Ex quo magis has
purificationes ad quamdam vitae praesentis honestatem, quam ad animae salutem
intelligas accommodari. Et cum talium peccata condonari dicuntur, poenas
illas corporales quae pro ipsis institutae sunt, his qui a conversione communi
separantur, relaxari constat. Numquid enim et aliud intelligendum est peccatum
condonari, quam poenam ei debitam relaxari, sive illa sit corporalis sive per-
petua2. Animae vero reatus sicut voluntate ipsius committitur, per ejus cor
contritum ac veram poenitentiae compunctionem statim ita condonatur, ut ulte-
rius pro ipso nullatenus damnetur, sicut dictum est ² : ι( Dixi confitebor adver-
sum me. » Postquam enim peccator poenitens apud se constituit se ipsum inde
per confessionem accusare, jam in hoc iPSO, quod culpa perversae voluntatis per
quam deliquerat caret, reatus admissi et poena ejus perpetua condonatur, etsi

¹ Levit. , cap. xv. —2 Psalm. xxxi, v. 5.

