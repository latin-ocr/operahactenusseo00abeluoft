THEOLOGIA CHRISTIANA. 561

Platonis verissima ratio, qua videlicet probat Deum nullatenus mundum me·
liorem potuisse facere, quam fecit. Sic quippe in Timoeo ait z α Dicendum cur
conditor, etc. ›> Quis etiam neget unumquemque tantum velle bene agere quan-
tum potest, aut unumqumque tantum debere bene agere, quantum potest?
Quod si hoc in nobis judicium tenemus; quanto magis in eo qui summe
est bonus, et quem nullus operationis labor gravare potest? Quomodo
autem vult et potest Deus, si non perficit? Aut quomodo justus est, si quod
debet et etiam potest non facit? Sed et si minus benefaceret quam posset, per-
fecte bonus non esset. Facit itaque omnia quae potest Deus, et tantum bene
quantum potest. Sed non cessare ab iis potest quae faci-t, ut videlicet ea tunc
non faciat quando facienda sunt. Quippe si cessaret a bonis quae posset, cum
ea fieri oporteret, profecto et ex hoc non esse perfecte bonum convincendus
esset. Praeterea quaecumque ei naturaliter insunt, carere non potest. Ei¹ autem,
quem necesse est summe bonum esse atque benignum, nec in sua minui posse
bonitate, bona voluntas naturaliter ac substantialiter inest, non sicut nobis
per accidens3 unde eam quam habet bonam voluntatem deponere non potest,
quam et Deum esse concedi convenit. Quamcumque itaque bonam habet volun·
tatem , carere non potest. Necesse est igitur, ut omnia quae vult, ipse velit3 sed
nec inefficax ejus voluntas esse potest ε necesse est ergo ut quaecumque vult
ipse perficiat, cum eam videlicet sumamus voluntatem, quae ad ipsius pertinet
ordinationem. Istis ergo rationibus astruendum videtur, quod plura Deus nulla-
tenus facere possit quam faciat; aut melius facere, aut ab his cessare, sed
omnia ita ut facit necessario facere. Sed rursus singulis istis difficillimae occurrunt
objectiones, ut utroque cornu graviter fidem nostram oppugnet complexio.
Quis enim negare audeat, quod non possit Deus eum qui damnandus est sal-
vare, aut meliorem illum qui salvandus est facere, quam ipse futurus sit colla-
tione suorum donorum, aut omnino dimisisse ne eum umquam crearet? Quippe
si non potest Deus hunc salvare, utique nec ipse salvari a Deo potest. Necessaria
quippe est haec reciprocationis consecutio, quod si iste salvatur a Deo, Deus
hunc salvat. Unde si possibile est hunc salvari a Deo, possibile est Deum hunc

termium atque ita jam in suprapositum inconveniens relabemur. Sin autem dicas de altero
quod factum non est, quia non erat bonum ut faceret, nisi ita ut alterum cessaret, profecto
eadem ratione de altero quod factum est non erit simpliciter concedendum ut bonum esset
illud fieri, cum aeque concessum sit tam hoc quam illud fieri bonum esse. Fecit itaque
Deus quod non erat bonum fieri? Absit. Quod si illud solum quod facit, fieri ab eo bonum
est, profecto illud solum quod facit facere potest, qui nihil facere potest, nisi quod ab eo
fieri bonum est.

¹ Male in editis si pro ei.
u 71

