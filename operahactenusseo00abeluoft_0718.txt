708 PETRI ABAELARDI

aestu vel gelu consistentes pariter cruciantur. Non haec profecto diversitas pas·
sionum ex qualitate punientium, sed punitorum provenit. Quid itaque mirum ‚
si resuscitata corpora pro meritis cujusque vel eodem loco, vel diversis consi-
stentia, sic divinae potentiae justitia moderetur ad poenam, ut ubicunque omnia
illis aeque poenalia sint? Quod utique ille diligenter attendebat, qui vindictam
Dei usquam se effugere posse fatebatur, dicens¹ t «Quo ibo a spiritu tuo et quo
a facie tua fugiam? Si ascendero in coelum, tu illic es3 si descendero in infe-
rum, ades. >³ Denique quis malorum hominum animas in inferno plus cruciari
censeat, quam spiritales nequitias in aere consistentes sua aeque tormenta secum
ubicunque circumferentes? Quas utique tanto majore tormento dignas esse certum
est, quanto nequiores esse minime dubitantur. Quissseodem modo neget, animas ’
impiorum in corporibusresumtas, quocunque loco moveantur, sua secum tormenta
gestare, etsi nihil exterius inferatur tormenti Ρ Multas quippe passiones animae adhuc
in corpore manentis vel intrinsecus inferri, vel extrinsecus ex aliqua perturbatione
vel corporis inaequalitate videmus, quae semel habitae nulla possint auferri loci
permutatione. Ut enim ceteras omittam passiones, quid valet ad remedium
poenae, quo loco nunc constituas morientem, vel maxima passione laborantem,
si minime illa passio lenienda sit ex loco? Aut cum modo nobis morientibus, ut
beatus meminit Augustinus , tanta sit in corpore passio mortis, ut propter
hanc ipsum relinquere anima compellatur, quis in corporibus resumptis et
jam immortalibus factis, hanc passionem qua hic moriendo dissolvimur, ubi
perpetua fuerit, ad damnationem satis esse non censeat, vel si qua forte alia
possit esse major, nullo extrinsecus tormento adjuncto? Quid enim magis ju·
stitiae convenit, quam quod ipsa praecipue corpora sua resumant animae ad
tormentum, quibus male usae sint ad oblectamentum? Tantam vero in disso-
lutione mortis passionem esse certum est, ut pro quovis peccato irrogata, quam-
vis sit brevissima, ad purgationem tamen ejus quod non aeterna damnatione
dignum fuerit, sufficere credatur, unde, ut beatus asserit Hieronymus, illa est
prophetae sententia ³ ε « Non judicabit bis Dominus in id ipsum et non consurget
duplex tribulatio. » Legimus et nonnullas defunctorum animas damnatas no·
luisse reddi vitae praesenti, ut bene operando salvarentur, si eam rursum morte
interveniente finire cogerentur. Scriptum esse alibi reperimus, quasdam sancto·
rum morientium animas, timore poenae dissolutionis suae tempore ad paratam
beatitudinem egredi prorsus refugere, donec eas Dominus jussisset ab angelis
suscipi sine dolore. Ex quo liquidum est, quanta sit hujus mortis passiO, cujus,
ut diximuS‚ metu, alius ad salutem redire non voluit, alius ad beatitudinem

¹ Psalm. cxxxvm, v. 7 et 8. —² Nahum, cap. 1, v. 9.

