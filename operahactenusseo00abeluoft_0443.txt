THEOLOGIA CHRISTIANA. 433

eam veram intelligat sapientiam, de qua Jacobus apostolus ‹licw : « Quae de-
sursum est sapientia primum pudica quidem est, deinde pacifica. n Ac si aperte
dicat ε Contemplationi studioque divinorum idoneus non est, qui continentiae
vitam non arripit, ut liber a gravissimo uxoris jugo, et quietus a tot et tantis
conjugiorum molestiis vivat. Servum nempe se efficit qui se vinculis nuptiarum
astringit, propriique etiam corporis, juxta Apostolum, potestatem amittit, ut si
quandoque etiam a saeculo converti ad religionem voluerit, uxore prohibente,
non possit. Unde, ut ait Hieronymus in primo Contra Iovinianum, illud est
Apostoli²: «Servus vocatus es? non *sit tibi curae, sed et si potes liber fieri,
magis utere, ι) hoc est, etiam si habes, inquit, uxorem, et illi alligatus es, et solvis
debitum, et non habes tui corporis potestatem, atque ut manifestius loquar,
servus uxoris es, noli propter hoc habere tristitiam, nec de amissa virginitate
suspires, sed etiam si potes causas aliquas invenire discidii, ut libertate pudicitiae
perfruaris, noli salutem tuam cum alterius interitu quaerere, etc. Quod autem
Theophrastus quoque eam quae desursum est sapientiam intellexerit, qua jam
gustu contemplationis de Deo sapere aliquid incipimus, in eodem aperit capitulo,
ubi sapientem numquam solum'perhibet, quem semper aut cum sapientibus
conferre, aut cum Deo loqui asserit· De quo ista Hieronymus in eodem primo
Contra Jovinianum libro z α Fertur, inquit, aureolus Theophrasti liber de
nuptiis, in quo quaerit‘an vir sapiens ducat uxorem. Et cum definisset si pulchra
esset, si bene morata, si honestis parentibus, si ipse sanus et dives 3 sic sapien-
tem inire aliquando matrimonium, statim intulit ε Haec autem raro in nuptiis
universa concordant. Non est igitur uxor ducenda sapienti. Primum enim im-
pediri studia philosophorum, nec posse libris et uxori pariter inserviri. Multa
esse quae matronarum usibus necessaria sunt, pretiosae vestes, aurum, gemmae,
sumptus, ancillae, supellex, variae lecticae, et esseda deaurata. Deinde per totas
noctes garrulae conquestiones ε Illa ornatior procedit in publicum, haec hono-
ratur ab omnibus, ego misella despicior. Cur aspiciebas vicinam? Quid cum
ancilla loquebaris? De foro veniens quid attulisti? Non amicum habere possumus,
non sodalem. Alterius amorem, suum odium suspicatur. Si doctissimus prae·
ceptor in qualibet urbium suerit, nec uxorem relinquere, nec cum sarcina ire
possumus. Pauperem alere difficile est, divitem ferre tormentum. Adde quod
nulla est uxoris electio, sed qualiscumque obvenerit, habenda. Si iracunda, si
fatua, si deformis, si superba, si foetida, quodcumque vitii est, post nuptias
discimus. Equus, asinuS‚ bos, canis, et vilissima mancipia probantur prius et
sic emuntur; sola uxor non ostenditur, ne ante displiceat quam ducatur. At·

¹ Jac. ‚ cap. ιιι, v.17. — ¹ Corinth. 1, cap. vn, v. 21.
11 53

