'738 .· PETRI ABAELARm

Differentc'a eoelktc'mationlk ad intellectum.

Visa autem nunc differentia intellectuum ad sensum et imaginationem seu
etiam rationem, restat eam ad existimationem et scientiam assignare. Inde
autem maxime existimatio idem quod intellectus videtur esse, quod non nun-
quam intelligere per existimare dicimus, et opinionis nomen, quod idem est
quod existimatio, ad intellectum quandoque transfertur. Sed differunt quod
existimare credere est, et existimatio idem quod credulitas sive fides; intelligere
autem speculari est per rationem, sive ita credamus esse sive minime. Unde
cum audio dici «homo lignum est, ›> non minus hujus propositionis intellectum
concipio, si tamen conceptui fidem non adhibeam, hoc est non ita ut concipio
esse credam. Omnis itaque qui. aliquid existimat, id quod existimat necessario
intelligit3 non autem e converso. Nec ulla est existimatio, nisi de eo quod pro-
positio dicere habet, hoc est de aliqua rerum vel conjunctione vel divisione.
Unde nunquam eam sine propositionis intellectu haberi constat.

Scientiae ad exckcimationcm sive intellectam.

Scientia autem neque intellectus est neque existimatio, sed est ipsa animi
certitudo quae non minus absente vel existimatione vel intellectu permanet.
Alioquin dormientes scientiam amitterent, cum Aristoteles scientias et virtutes
ex diuturnitate sui inter habitus potius quam inter dispositiones collocavit. Hoc
de differentia intellectuum ad supraposita universaliter dici sufficiat.

De dafferentc'a intellectuum.

Nunc autem juxta promissionis nostrae propositum, ipsos ab invicem intel-
lectus superest diligenter distinguere, ut secundum eos clara fiat sermonum
discretio. Distinguendum est igitur qui sint intellectus, qui compositi et qui uni
quive multiplices, qui etiam sani, qui cassi, et qui veri vel falsi dicendi sint ,
quidque inter componentem 'et compositorum referat intellectum, vel dividen-
tem et divisorum, seu dividentem et abstrahentem.

Qui intellectas simplices, qui compositi.

Simplices quidem dicimus intellectus, sicut et simplices quasdam> actiones
aut tempora quae scilicet nullis succedentibus sibi partibus conjunguntur, com-
positos vero contra. Sicut enim sermonum qui intellectus excitant, ita est et

