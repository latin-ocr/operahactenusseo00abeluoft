THEOLOGlA CHRlSTlANA. 523

existentiam mundo nullatenus esse. Est et quidam eorum patriota, inter divinos
celeberrimus magistros, qui in tantam prorupit insaniam, ut corpus dominicum
ejusdem longitudinis seu grossitudinis in utero Virginis fuisse astruat, cujus et
in provecta aetate extitit. Sed nec adhuc illam summam controversiam de sacra-
mento altaris, utrum videlicet panis ille qui videtur, figura tantum sit dominici
corporis, an etiam veritas substantiae ipsius dominicae carnis, finem accepisse
certum est; et innumeras alias in quarum quotidianis relationibus frequenter
obstupescimus, quae nec per incendia eorum qui a populo deprehenduntur
compesci possunt. Haec illi attendant, qui de fide amplius minime scribendum
esse autumant, cum mille, ut aiunt, hoc tempore haereses pullulent, quasi ipsi
omnium conscientias et fidem cognoverint.

Nunc ad propositum redeamus , de generatione verbis quibus possumus
disserenda, ad defendendam, ut diximus, fidem nostram, non docendam3 quod
quidem ideo maxime faciendum esse decrevi, quod similitudines illae quas ad
hanc generationem Filii vel processionem Spiritus defendendam, seu ad diver-
sitatem personarum assignandam a sanctis Patribus didicimus, minus satisfacere
quibusdam videantur, quod in illis rebus, quae per simile inducuntur, non
possit unius essentioe identitas servari3 unde et nonnullos fidelium quasi irri-
dentes murmurare saepe audivimus, cum de his ad hoc similitudo inducitur,
quae non sunt ejusdem essentiae, veluti cum in illo sermone Natalis Domini B.
Augustinus, ad defendendum quod solus Filius sit incarnatus, similitudinem in
cithara et sole sumsit, per quam videlicet assignaret non esse mirandum, si
cum in una divinitatis substantia tres personae conveniant, uni tamen earum
congruat, quod alteri non convenit, utpote soli Filio incarnari: «Sicuti, inquit,
in una citharizationis actione tria conveniunt, ut simul agant ars, manus, et
corda3 cum tamen diversa agantur a singulis, cum videlicet ars dictet, manus
tangat, corda resonet3 in sole etiam, inquit, calor et splendor diversa agunt,
cum calor exsiccet, splendor illuminet. ›> Sed ad haec quid nonnulli murmurent
novi, dicentes quidem haec nihil attinere ad vim quaestioniS‚ quae de identitate
unius substantiae in tribus personis orta est. Nemo enim, inquiunt, dubitat,
quin in eodem opere diversae res diversa agant, aut in eadem substantia di-
versas habeant vires diversae qualitates : sed hoc, inquiunt, miramur, cum sit
una penitus substantia sive essentia trium personarum, qua ratione haec incar-
nata dicatur et non illa, cum ipsa divinitatis substantia carnem susceperit, quoe
una et eadem singulis aeque inest personis. Fuit et quidam novissime temporibus
nostris, Anselmus videlicet Cantuariensis metropolitanus, qui servata substantiae
unitate, validiorem visus est similitudinem ad haec quae diximus induxisse. Cujus,
ni fallor,-similitudinis fundamentum a B. sumsit Augustino scribente ad Lauren-

