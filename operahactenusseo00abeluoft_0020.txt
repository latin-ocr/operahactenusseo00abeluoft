⁴0 PETRI ABAELARDI

ut nemo discretus absque ea salvari possit. Bene Athanasius cum praemisisset:
« Haec est fides Catholica, >2 statim id aperiens , unde scilicet dicatur Catholica,
et velut exponens ait: ι( Quam nisi quisque fideliter firmiterque crediderit, sal-
vus esse non poterit. » Sunt et qui velint fidem Catholicam ad differentiam fidei
Catholicorum non ubique cum Ecclesia dilatatae, sed quasi in angulo aliquo la-
titantis, vel in aliqua terrarum parte conclusae. Fides autem Catholica partim
circa ipsam divinitatis naturam, partim circa divina beneficia et quascunque
Dei necessarias dispensationes vel ordinationes consistit, quae nobis diligenter
Apostolorum vel Sanctorum patrum symbolis expressa sunt. Ac primum de his
quae ad divinitatis naturam pertinent , consideremus qualiter videlicet in una et
eadem penitus divinitatis substantia tres personae credantur, Pater scilicet , ac
Filius, ac Spiritus sanctus, et quid rationis vel utilitatis haec in uno Deo habeat
personarum distinctio. Primo itaque hanc fidei summam ponamus, de unitate
scilicet ac trinitate divina , deinde positam, prout Dominus dederit, disseramus.

Tenet igitur Christianae fidei religio unum solummodo Deum esse, ac nullo
modo plures esse Deos, unum omnium dominum, unum creatorem, unum
principium, unum lumen, unum bonum, unum immensum , unum omnipo-
tentem, unum aeternum, unam substantiam sive essentiam incommutabilem
penitus ac simplicem, cui nec partes aliquae , nec aliquid quod ipsa non fuerit,
possit inesse, ac per omnia solam praedicat ac credit unitatem , excepto quod
ad personarum pertinet multitudinem. Huic itaque tam simplici seu individuae
ac merae substantiae, tres inesse personas sibi per omnia coaequales ac coaeternas,
non numero rerum , sed pluralitate proprietatum diversas veraciter confitetur,
Deum videlicet Patrem, ut dictum est, ac Deum Filium ejus, atque Deum Spiri-
tum ejus, ab utrisque procedentem. Non est autem una persona altera ‚ licet
sit hoc ipsum quod altera : neque enim qui Pater est Filius est, aut Spiritus
sanctus3 nec qui Filius est, Spiritus sanctus est; sed tamen quod Pater est, est
Filius, est et Spiritus sanctuS, et e contrario. Idem quippe Deus tam Pater est,
quam Filius seu Spiritus sanctus3 unum quippe prorsus in natura, unum tam
numero quam substantia sunt 3 sed juxta eorum proprietates ita personaliter ab
invicem distinguntur, ut alius sit iste quam ille , non aliud. Homo est persona-
liter, non substantialiter diversus, cum hic videlicet non sit ille, licet hic sit
penitus hoc quod ille , id est eadem penitus sit substantia qua et ille, non per—

sona. Unde Sedulius : « Non quia qui summus Pater est et Filius hic est 3 sed quia
quod summus Pater est et Filius hoc est. υ

Proprium autem est Dei Patris ingenitum esse , hoc est a seipso non ab alio
existere, sicut Filii proprium est a Patre genitum esse, non creatum vel factum ,
et Spiritus sancti ab utrisque procedere, nec creatum nec factum esse. Quod enim

