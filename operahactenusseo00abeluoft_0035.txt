INTRODUCTIO AD THEOLOGIAM. 25

Haecetiam sapientiae coaeternitas cum Patre plane in Proverbiis monstratur his
verbis¹ t « Ego· sapientia habito in consilio, Dominus possedit me in initio via-
rum suarum, antequam quidquam faceret ab initio; ab aeterno ordinata sum, an·
tequam terra fieret. Necdum erant abyssi, et ego jam concepta eram3 necdum
fontes , necdum montes. Ante colles ego parturiebar. Adhuc terram non fecerat,
et cardines orbis terrae. Quando praeparabat coelos, aderam; quando appendebat
fundamenta terrae, cum eo eram cuncta componens, et delectabar per singulos
dies ludens coram eo omni tempore. » Quid enim apertius ad aeternam ge·
nerationem -Verbi, quam id quod ipsa Sapientia perhibet se ante constitutionem
mundi conceptam esse et parturiri, et se cum Patre aeternaliter permanentem
semper ludere coram eo? Quippe quod conceptum parturitur, utiquc in ipso
est a quo generatur, et sapientia in ipsa substantia sive in essentia potentiae est:
cum ipsa scilicet quaedam sit potentia, sicut posterius ostendemus. Tale est ergo
sapientiam conceptam parturiri a Deo, ac si dictum sit, ipsam sapientiam ex
ipsa Patris substantia ex qua est gigni. Tale est sapientiam ludere coram Patre,
et cum ipso cuncta componere, ac si dixerit ipsam divinam potentiam omnia in
sapientia pro bonitatis suae arbitrio disponere, ut in ipso ludo ipsum bonitatis
effectum intelligamus, de quo scriptum est²z <c Spiritu oris ejus, omnis virtus
eorum. -» Quod autem ait: « Sapientiam coram Deo Patre semper assistere, ι)
tale est omnipotentiam ipsam nil efficere nisi praeeunte ratione et ducatu sapien-
tiae. Item in eisdem Proverbiis de Filio Dei et ineffabili nomine ipsius quoque
Filii manifestissime scripsit, quasi inducens personam admirabilis cujusdam pro-
phetae, hanc‘inenarrabilem generationem prophetantis atque admirantis. Dicit
quippe sic³ r: « Visio quam locutus est vir cum quo est Deus, et qui Deo secum
morante confortatus, ait: « Quis suscitavit omnes terminos terrae? quod no-
« men ejus ‚ aut quod. nomen filii ejus? » Quam firmum etiam et quam apertum
fidei nostrae testimonium in Ecclesiastico occurrit, ubi quidem sapientia Dei et se
primogenitam ante omnia dicit secundum divinitatis naturam, et postmodum
creatam secundum nat-urae nostrae assumptionem,cum ipsa videlicet ad impe-
rium Patris per incarnationis habitum visitaverit 'Israeli‘ Scriptum quippe est
ibi* <z « Sapientia in multitudine electorum habebit laudem, et inter benedictos,
benedicetur dicens : a Ex ore Altissimi prodii primogenita ante omnem creatu-
« ram, ego in coelis feci ut oriretur lumen indeficiens, et sicut nebula texi omnem
« terram. Ego in altissimis habito; et thronus in columna nubis. Girum coeli
« circuivi sola, etc. » Et post pauca‘ ε « Tunc praecepit et dixit mihi creator
omnium, et qui creavit me, requievit in tabernaculo meo ‚ et dixit mihi : « ln

¹ P·rov., cap. vni, v. 12.-— ² Psalm, xxxii, v. 6. -3 Prot„ cap. xxx, v.1.—⁴ Eccli.‚ xxiv, [ι. - ⁵ lbid·‚ V· ¹2·
11 [ι

