Ην).

ιΝΤΒοΒυοΤιῡ AD THEOLoclAM. ’ 5

' ARGUMENTUM OPERIS.

Primus iste liber Theologiae breviter comprehendit summam totius praedicti Tractatus, in Fide
scilicet, et Caritate, et Sacramemis. Quid sit Fides , quid Spes , quid Caritas , quid Sacramentum.
Quomodo proprie sive improprie Fides dicatur. Quae sit Fides Catholica. Positio sententiae de fide
sanctae Trinitatis, sive unitatis. Quare solus Pater dicatur ingenitus. Quid velit distinctio trium per—
sonarum in una divinitatis essentia. Quod vocabulo Patris divina potentia specialiter designetur.
Quare opera trium personarum indivisa dicantur. Quod nomine Filii seu Verbi divina sapientia ex-
primatur. Quod Spiritus sanctus divinae caritatis bonitas appelletur. Testimonia Prophetarum de
Trinitate. Testimonia Philosophorum.

Secundus liber Theologiae disserit ea quae de Trinitate primus liber proposuit, et ad testimo—
niorum auctoritatem intelligentiae commendat rationem.

Tertius liber superposita replicando, diligentius de potentia, et sapientia Dei, et bonitate, in qut-
bus Trinitas consistit, perfectius inquirit ac disserit.

LIBER PRIMUS.

Tria sunt, ut arbitror, in quibus humanae salutis summa consistit, Fides vide-
licet, Caritas, et Sacramentum. Spem autem in fide, tanquam speciem in genere,
comprehendi existimo. Est quippe fides existimatio rerum non apparentium,
hoc est sensibus corporis non subjacentium3 spes vero, exspectatio aliquod com-
modum adipiscendi, quando videlicet quis credit se aliquod bonum assecuturum
esse. Est itaque fides tam bonarum quam malarum rerum, et tam de praesentibus
vel praeteritis, quam futuris, sicut in principio Enchz're'dion beatus disserit Augus-
tinus¹. Spes autem de bonis est tantum et de futuris. Exspectatio quippe alicuius
incommodi non tam spes dicenda est quam desperatio, hoc est diffidentia a
bono. Caritas vero est amor honestus , qui ad eum videlicet finem dirigitur, ad
quem oportet : sicut e contrario cupiditas, amor inhonestus ac turpis appellatur.
Amor vero est bona erga alterum ipsum voluntas ‚ qua videlicet optamus, ut eo

¹ Opp.. t. Vl, col. ⁴97.

