THEOLOGl Α CHRlSTlANA. 389

moni suo attollendi se ad non comprehensibilia patefecit ε ideo et nullum ejus
simulacrum, cum diis aliis constitueretur, fixit antiquitas, quia summus Deus
et nata ex eo mem, sicut ultra animam, ita sunt supra naturam, quo nibil fas
est de fabulosis pervenire. De diis autem, ut dixi, caeteriS‚ et de anima non
frustra se, nec ut oblectent, ad fabulosa convertunt, sed quia sciunt inimicam
esse naturae apertam nudamque expositionem sui, quae sicut vulgaribus bomi-
num sensibus intellectum sui vario rerum tegmine operimentoque subtraxit,
ita a prudentibus arcana sua voluit per fabulosa tractari. Sic ipsa mysteria
figurarum cuniculis operiuntur, ne vel hoc adeptis. ...¹ talium natura se praebeat;
sed summatibus tantum viris, Sapientia interprete, sui arcani consciis, contenti
sint reliqui ad venerationem figuris defendentibus a vilitate secretum. Juxta
quod Veritas ipsa de integumento parabolarum suarum apostolis loquitur
dicens² ε «Vobis datum est nosse mysterium regni Dei, ceteris autem in para-
bolis, ut videntes non videant, et audientes non intelligant. » Ex hac itaque
Macrobii traditione clarum est, ea quae a philosophis de anima mundi dicuntur,
per involucrum accipienda esse3 alioquin summum philosophorum Platonem
summum stultorum esse deprehendemus. Quid enim magis ridiculosum, quam
mundum totum arbitrari unum esse animal rationale, nisi hoc per integumen-
tum sit prolatum? Animal quippe esse non potest, nisi sensibile sit, cum sit
nota diffinitio, animalis substantia animata sensibilis. Quis autem ex quinque
sensibus mundo inesse poterit, nisi forte tactus, qui omnibus est communis
animalibus? Desunt quippe ei ceterorum sensuum iustrumenta, ipso attestante
Platone, ubi videlicet ostendit, quare ei aut oculi, aut aures, aut ceterae partes
humani corporis necessariae non fuerint: aut quae est pars corporis mundi,
qua ipse, si tangatur, sentire queat magis quam arbores vel plantae, quas terrae
radicitus affixas eadem anima vivificari dicunt? Nam quid ex effossione terrae
potius sentiet mundus, quam arbores ex frondium avulsione, vel totius cor-
poris sui abscissione? Arbores tamen et quaslibet plantas insensibiles esse con-
stat, ideoque ad exclusionem earum in definitione animalis post animatum
ponitur sensibile. Praeterea cum dicant animam mundi singulis infusam corpo-
ribus, ea animare quae ad animandum apta reperit, quid opus erat creatione
nostrarum animarum, quas postea factas esse Plato commemorat? Aut quid
opus est animam mundi his corporibus inesse quae non animat? Quid enim evi-
dentius est, quam corpora nostra ex propriis animabus humanis magis quam
ex anima mundi vitam animalem habere? His quippe animabus praesentibus
statim animata sunt, et eisdem absentibus inanimata, licet, ut aiunt, in eis

'Sic in editis. —2 Mare, cap. tv, v. tl.

