674 PETRI ABAELARDI

opinionem possit venire, et de ipsius auctoritatis verbis pleraeque quaestiones
emergunt, ut de ipsis prius quam per ipsa judicandum sit. Post rationem vero
redditam, etiam si ratio non sit, sed videatur, nulla quaestio remanet, quia nulla
dubitatio superest. Tecum vero tanto minus ex auctoritate agendum est, quanto
amplius rationi inniteris et scripturae auctoritatem minus agnoscis. Nemo quippe
argui nisi ex concessis potest, nec nisi per ea quae recipit convincendus est, et
aliter tecum, aliter nobiscum ad invicem confligendum est. Quid Gregorius
aut ceteri doctores nostri, quid etiam ipse Christus vel Moyses astruat, nondum
ad te pertinere novimus, ut ex ipsorum dictis ad fidem cogaris. Inter nos, qui
hoc recipimus, habent ista locum, et maxime rationibus nonnunquam fidem
astruendam esse vel defendendam, de quibus quidem memini, contra eos qui
fidem rationibus vestigandam esse denegant , secundus etiam Theologioe Chri-
stz'anoe liber tam virtute rationum quam auctoritate scriptorum plenius disserit
et rebelles convincit. Nunc ad propositum, si placet, revertamur.

Pfflms. lmmo quia placet et super omnia placere oportet, quoad possumus
adnitamur, et verioris ethicae documentis legem noscitare conemur naturalem.
Quod recte et ordine consumari credimus, si juxta comprehensam a te superius
ethicae summam, quod sit summum bonum, et qua illuc via perveniendum sit ,
discusserimus, ut sit videlicet in his ethicae nostrae tractatus bipartitus.

Cnms'rlAN. Approbo tecum quod probas. Sed quia juxta superioris condictum
propositi confundendae sunt nostrae cum vestris senteniiae ‚ ut potiora valeamus
eligere, et tu ex antiquitate legis naturalis, primum {ibi locum vindicasti, tuum
est, qui priore, ut dicis, lege, hoc est, naturali contentus es, et ea tantum
uteris, tuas vel tuorum super hoc in medium proferre sententias et postmodum
nostrarum, si in aliquo dissentimus, rationes audire.

Pfflms. Summum bonum sive 'finem boni, hoc est consummationem vel
perfectionem ejus, definierunt, sicut plerique nostrorum meminerunt, quo quis-
que cum pervenerit beatus est, sicut e contrario summum malum, cujus asse-
cutio miserum facit. Quorum utrumque moribus promeremur. Mores autem
virtutes vel eis contraria vitia constat appellari. Quidam tamen nostrum, sicut
et in octavo de Ciuitate meminit Augustinus, virtutem ipsam summum bonum
dixerunt, alii voluptatem.

Cnms‘mm. Ut quid obsecro voluptatem intellexerunt?

PmLos. Non, ut plerique aestimant, carnalium illecebrarum inhonestam et
turpem oblectationem, sed quamdam interiorem animae tranquillitatem, quainter
adversa et prospera manet quieta, et propriis bonis contenta, dum nulla eam
peccati mordeat conscientia. Absit enim, ut philosophi terrenae felicitatis maximi

contemptores et praecipui carnis domitores in hujus vitae turpitudinibus sum-

