THEOLOGl Α CHRISTlANA. 384

habet, ut videlicet et individua sitin sua substantia et dividua secuudum effecta.

Quod autem dictum est locavit, congrue dictum est juxta metaphoram locutio·

nis, qua dictum est medium quasi inter aliqua circumstantia collocatum. Post-

quain autem designavit mixturam animae, ex individuo ac dividuo, transit ad

mixturam ex eodem et diverso, dicens eamdem animam, eodem modo ex

eodemet diverso consistere, sicut ex individuo consistit atque dividuo. Cujus,

inquit, pars idem, pars diversum vocetur, cum videlicet Spiritus ipse et idem

sit iu substantia cum Deo et Noy, id est cum Patre et Filio, et diversus in

proprietate personae. Possumus etiam eumdem, hoc est incommutabilem in se,

eum dicere et diversum quodammodo per effecta esse, curn non solum ipse
ea quae diversa sunt fecerit, secundum quod superius dictum est, ex individua
constare substantia, verum etiam ea per temporum successionem mutat ac
variat: prout opportunum esse judicat, juxta illud Boc-tii: «Stabilisque manens
dat cuncta moveri.» Et jam quidem superius incommutabilem esse assignaverat,

cum ait, α semperque in statu suo perseverante substantia, » sed quod variabilis
per effectuum suorum mutationem esset, nondum addiderat, quod nunc facit.

Bene itaque dicit animam ipsam quoddam medium esse, id est mixtum ex
individua in se substantia et dividua per conjunctionem corpoream, id est
conjunctionem ipsius ad corpora, quando scilicet ipsa ad res quaslibet creandas
vel regendas atque disponendas se applicat, sicut quaelibet anima corpori suo
sua impertiens beneficia, cui etiam Philosophus totam vim et concordiam pro-
portionalem numerorum tribuit, ut in divinae gratiae bonitate universarum
rerum concordiam consistere doceat. Omnis quippe ordo naturae et concinna
dispositio numerorum proportionibus vestigatur atque assignatur, et omnium
perfectissimum exemplar numeris occurrit quod rebus congruit universis, quod
quidem eos non latet qui philosophiae rimantur arcana. Hinc est etiam quod
arithmetica, quae tota circa proportiones ”numerorum consistit, mater et ma-
gistra ceterarum artium dicitur, quod ⁴videlicet ex discretione numerorum
ceterarum rerum vestigatio doctrinaque pendeat. Cujus etiam ut ineffabilem
exprimerent benignitatis. dulcedinem, totam ei musicarum consonantiarum
ascribunt harmoniam, qua et ipsum jugiter resonare firmamentum, et supe·
riores mundi partes repleri perhibentur. Nihil quippe est quod ita oblectet, et
nimia suavitate sui alliciat animos , sicut melodia. Nihil est ita pronum ad eos
componendos vel commovendos vel pacandos, ut juxta illud primi capituli
Boetianae musicae scirent philosophi, quod nostrae tota animae corporisque*
compago musica coaptatione conjuncta sit : adeo quod ut iracundias insanias-
que melodia sedaret, et gravissimarum infirmitatum dolores curari animadver-
terent atque efficerent : quod qui ignorat, nec adhuc experimento didicit, legat

