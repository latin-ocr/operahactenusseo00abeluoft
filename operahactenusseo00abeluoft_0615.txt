ETHICA SEU LlBER DlCTUS: SClTO TElPSUM. 605

potest adaequari? Quis tanta sustinet vel agit amore Dei, quanta illi cupiditate
humanae laudis? Quis denique nesciat nonnunquam ea quae Deus prohibet fieri,
recte geri, vel esse facienda : sicut e contrario, non nulla quandoque praecipi,
quae tamen fieri minime convenit? Ecce enim non nulla ejus novimus miracula,
quibus cum infirmitates curaverit, revelari prohibuit ad exemplum scilicet hu-
militatis, ne quis forte de gratia sibi collata simili gloriam appeteret. Nec tamen
minus illi qui beneficia illa susceperant, publicare illa cessabant, ad honorem
scilicet ejus, qui et illa fecerat, et revelari prohibuerat : de qualibus scriptum
est¹ : « Quanto eis praecipiebat ne dicerent, tanto plus praedicabant, etc. υ N un-
quid tales reos transgressionis judicabis, qui contra praeceptum quod acceperant
egerunt, atque hoc etiam scienter? Quid eos excuset a transgressione, nisi quia
nihil egerunt per contemptum praecipientis, quod ad honorem ipsius facere
decreverunt? Dic, obsecro, si praecepit Christus quod praecipiendum non fuit,
aut si illi dimiserunt, quod tenendum fuit? Fuit bonum praecipi, quod non fuit
bonum fieri. Utique etin Abraham accusabis Dominum, cui primum praecepit de
immolando filio, quod postmodum ipse inhibuit.Nunquid non bene praecepit
Deus id fieri, quod non erat* bonum fieri? Si enim bonnm, quomodo postea
prohibitum? Si autemidem et bonum fuit praecipi, et bonum prohiberi, nec
enim quicquam absque rationabili causa Deus permittit, nedum’ facere con·
sentit, vides quia sola intentio praecepti, non actio facti Deum excusat, cum id
benev praecepit, quod non est bonum fleri. Non enim Deus ad hoc intendebat,
vel agi praecipiebat, ut Abraham filium immolaret3 sed ut ex hoc maxime obe-
dientia ejus, et constantia fidei vel amoris in eum probaretur, et in exemplo
nobis relinqueretur. Hoc quippe patenter et Dominus ipse postmodum profitetur
cum ait³ : Nunc cognovi quod timeas Dominum; »ac si aperte diceret ε Ad hoc
istud tibi praecepi ad quod te paratum exhibuisti3 ut ab aliis facerem cognosci,
quod ante secula de te ipse cognoveram. Recta igitur haec intentio Dei fuit in
sacto quod rectum non ·fuit; et sic recta prohibitio ejus in illis quae diximus,
quae ad hoc prohibuit, non· ut prohibitio teneretur, sed ut vitandae inanis gloria*
nobis infirmis exempla darentur. Praecepit itaque Deus quod fieri bonum non
fuit3 sicut e contrario prohibuit, quod fieri bonum fuit. Et sicut ibi excusat
eum intentio, ita et hic eos, qui praeceptum opere non impleverunt. Sciebant
quippe non ob hoc eum praecepisse, ut teneretur, sed ut praedictum exemplum
praeponeretur. Salva itaque voluntate jubentiS, non eum contempserunt, cujus
voluntati se non esse contrarios intellexerunt.

Si ergo opera magis quam intentionem pensemuS, videbimus non nunquam

‘Mar-c.. cap. vn, v. 36. — ² Cod. Necdum. - ³ Genes, cap, xxn, v. 1‘2.

