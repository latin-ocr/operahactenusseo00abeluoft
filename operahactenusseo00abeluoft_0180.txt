170 PETRI ABAEL ARDI

intentionem corrigens. « Judaeo primum. » Tempore, et postmodum Graeco.
Primum enim apostoli ex J udaeis conversi sunt, per quos inde ad Graecos praedi-
catio Evangelii descendit, tandem ad Latinos„ Unde etiam illud quod dictum
est primum, respectu Romanorum sive caeterarum gentium, ad Judaeos simul et
Graecos referri potest. Vel « primum, >1 id est, maxime dicamus, quod in tem-
pore apostoli Pauli de aliis populis conversi jam essent.

<t J ustitia enim Dei. » Vere in salutem, quia ibi totius sal'utis doctrina conti-
netur, ubi videlicet justitia Dei, id est, justa ejus remuneratio sive in electis ad
gloriam, sive in impiis ad poenam liquide et perfecte continetur et traditur. Et
hoc «in eo, » scilicet Evangelio revelatur, id est, in ejus praedicatione docetur
justitia Dei, id est justa ejus in quibuscunque remuneratio, tam electis, ut dictum
est, quam reprobis. Revelatur, inquam, ex fide in fidem, idest, ex fide poenarum
dirigente nos in fidem praemiorum. Consequens est enim quasi a contrariis, ut
dum noverimus quod poenam apud Deum mereantur, subintelligamus et quod
praemium assequantur, quia necesse est eum qui mala oderit bona diligere,
sicut scriptum est²z « Dilexisti justitiam, et odisti iniquitatem. >2 Maxime autem
haec in Evangelio revelari et distingui arbitror, ubi Dominus cuncta quae fiunt
secundum radicem intentionis examinat, dicens²: « Si oculus tuus fuerit simplex,
totum corpus tuum lucidum erit. Si oculus tuus fuerit tenebrosus, totum corpus
tuum tenebrosum erit. υ Et hoc quidem est examen verae justitiae, ubi cuncta
quae fiunt, secundum intentionem pensantur magis quam secundum operum quali-
tatem. Quae quidem opera Judaei magis ,quam intentionem attendebant, cum

nunc Christiani, naturali suscitata justitia, non tam attendant quae fiunt quam quo
animo fiant. Habemus etiam ibi in Evangelio manifeste utramque retributionem,

ubi dicitur a Domino³: ι( lte maledicti, et venite benedicti. » Juxta quod alibi
ait ¹⁰⁴: «Eadem quippe mensura, etc. 2> Cum dicitur ex fide puniendorum, in
fidem glorificandorum, ordinem diei judicii tenemus, ubi impiis punitiS, coro-
nabuntur electi.

« Sicut scriptum est. » In Habacuc scilicet, Propheta. c< Justus ex fide vivit, »
id est, secundum revelationem factam de his videlicet quae credenda sunt, tam
de poenis impiorum quam de praemiis Justorum, quilibet electus in sua perseve-
rat justitia, dum haec videlicet cavet quae punienda credit, et contraria quae
placitura Deo credit appetit. Ut animi terrorem superbis incutiat Romanis, illam
partem hic divinae justitiae prosequitur, qua punit eos, dicens: c< Revelatur ira. »
Quod dixit justitiam Dei revelari ibi ex fide, scilicet injustorum, ut diximus,

¹ Psalm. μιν, v. 8. —- 2Μειῑῑιμ, cap. vx, v. 223 Luc„ cap. 1¹, v. 34. — ³ Matth., cap. xxv, v, 41. - ⁴ Luc„
cap. vr, v. 38.

