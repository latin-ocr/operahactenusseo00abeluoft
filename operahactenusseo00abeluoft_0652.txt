642 ABAELARDI ETHICA SEU LlBER DICTUS:SC1TO TEIPSUM.

propheticum « mortificare vel vivificare volentes quos non possunt. >2 Qui epi-
scoporum quoque sententia ab ipsorum communione privantur, cum subjectos
injuste a communione sua privare praesumpserint. Unde Africanum conci-
lium ccx: « Ut non temere quemquam communione privet Episcopus; et quam-
diu excommunicato suus non communicaret Episcopus, eidem Episcopo ab aliis
non communicetur Episcopis : ut magis Episcopus caveat, ne dicat in quemquam
quod aliis documentis convincere non potest. »

 

FRAGMENTUM LIBRI SECUNDI.

Superior Ethicae nostrae libellus cognoscendis vel corrigendis peccatis operam
dedit, et ipsa peccata distinxit a vitiis quae virtutibus dicuntur contraria. Hunc ¹
vero superest ut ordine congruo, juxta illud Psalmistae ¹, ι( Declina a malo et fac
bonum, » postquam de malis egimus declinandiS, ad bona facienda doctrinae nostrae
stylum convertamus. Prudentia , boni malique discretio, mater est virtutum po—
tius quam virtus; ad hanc pertinet pro tempore vel loco et personarum dignitate
dispensationes facere. Sicut autem vitia distinximus a peccatis, ita virtutes illis
contrariae vitiis nonnullam differentiam habere videntur ab his quibus beatitu-
dinem promeremur bonis, quae in bono consistunt obedientiae. Sicut enim vir-
tutes vitiis variae sunt, ita peccatum quod proprie dicitur Dei contemptus, videtur
adversum obedientiae bonum, et voluntas ad obediendum Deo parata. Multi
quippe sunt fidelium qui tantae constantiae non sunt, ut agones martyrum susti-
nere possent, vel non facile in adversitatibus deficerent, quorum infirmitati
Dominus· providens, non permittit eos tentari supra id quod possunt, nec eos
adversis probat quos pusillanimes vel imbecilles considerat, qui huJus quoque
beneficii non immemores, et hinc non minimas Deo gratias agentes, tanto
humiliores existunt, quanto se debiliores recognoscunt, nec ab amore Dei pos-
sunt esse alieni, cujus beneficiis non permanent ingrati, et cui se plus deber'e
fatentur, a quo in talibus accepisse videntur. (Caetera desunt.)

⁴ ¹Psalm. xxxvl, v. 35.

