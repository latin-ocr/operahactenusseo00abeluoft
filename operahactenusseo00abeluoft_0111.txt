1NTRODUCT10 AD THEOLOGIAM. l 01

ipsum esse habeat, ut sit quaedam potentia3 ipse vero charitatis affectus magis
ad benignitatem animi quam ad potentiam attineat, unde bene Filius ex Patre
gigni dicitur, hoc est ex ipsa Patris substantia proprie dicitur esse. Hinc Nicaena
synodus quasi exponens hanc generationem Filii ex Patre ait: « Credimus et in
unum Dominum Jesum Christum, Filium Dei, natum ex Patre unigenitum, » hoc
est ex substantia Patris, (ι Deum ex Deo, lumen ex lumine. » Non ignoramus non-
nullos Ecclesiasticorum doctorum astruere Spiritum quoque sanctum ex sub-
stantia Patris esse, hoc est ab eo sic esse, ut etiam ipse unius sit substantiae cum
Patre, proprie tamen non dicimus ex substantia Patris esse : solus Filius dicendus
est. Spiritus vero, quamvis ejusdem substantiae sitcum Patre et Filio, unde etiam
Trinitas Omousios, id est unius substantiae praedicatur, minime tamen ex sub-
stantia Patris aut Filii, si proprie loquimur, esse dicendus est, quod oportet ipsum
ex Patre vel Filio gigni: sed magis ex ipsis habet procedere, quod est Deum
se per charitatem ad alterum extendere :quodammodo etenim per amorem
unusquisque a seipso ad alterum procedit, cum proprie, ut dictum est, nemo ad
seipsum charitatem habere dicatur, aut sibiipsi benignus esse, sed alteri. Maxime
autem Deus cum nullius indigeat, erga ipsum benignitatis affectu commoveri
non potest, ut sibi aliud ex benignitate impendat, sed erga creaturas tantum,
quae divinae gratiae beneficiis indigent, non solum ut sint, sed ut bene sint. Quo·
dam¹ itaque modo Deus a seipso ad creaturas exire dicitur per benignitatis
affectum sive effectum , cum hoc ipsum quod benignus est, aut benigne aliquid
ex charitate agit, secundum affectum vel effectum quem in creaturis habeat, di-
catur. Tunc vero in se per benignitatem remaneret,fsi sibi benignus esse posset,
aliquam in se beneficentiam exercendo, et aliquod sibi beneficium impendendo.
Ex Patre autem simul et Filio Spiritus procedere habet, quia bonus ipse affectus
sive effectus aliud faciendi vel disponendi ex potentia ipsius et sapientia pro-⁴
venit; cum ideo scilicet velit Deus aliud et faciat, quia et potest illud adimplere
et solerter efficere, nisi enim posset aliud, frustra illud vellet, quia efficacia ca·
reret3 et nisi solerter sciret illud efficere, non haberet egregium effectum. Non-
nullos autem aliud velle contingit, quod non sufficiunt adimplere, quod etiam
si possunt, non ita ut oportet perficere sciunt, quorum quidem voluntatem tam
impotentia ipsorum quam inscientia irrationabilem facit. Ut igitur bona Dei vo·-
luntas erga quaelibet Facienda vel disponenda omnino ratione praedicta demon-
stretur, ex Patre et Filio, sicut praedictum est, procedere Spiritus sanctus perhi-
betur. Sicut igitur ex aere sigillum aereum habet esse, et ex Patre et Filio Spiritus
sanctus, ut exposuimus, et sicut sigillum in forma impressae sibi imaginis con-

· Sic (3οά. Vict⁴ Quo pro quodam Amb.

