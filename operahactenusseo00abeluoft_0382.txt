372 PETRI ABAELARDI

boc dictum· sit, quod videlicet egressus ejus ab initio sit a diebus aeternitatis.
AEternum quippe est quod origine caret. Quod si hoc referant ad Messiam, illum
scilicet maximum prophetam, ut aiunt, quem expectant, qui tamen secundum
eos homo purus erat, non etiam Deus3 ostendant quis egressus ejus aeternus sit,
vel unde aeternaliter egrediatur. Si autem dicant eum aeternaliter egredi ex
Bethleem, eo quod ejus nativitas in eo loco futura ab aeterno provisa sit a Deo
et praedestinata ε hoc utique modo cujuslibet hominis, vel cujuslibet rei nati-
vitas aeterna est, quia videlicet ab aeterno provisa. Discant itaque aeternam
generationem esse, quam et scriptam legunt, et legendo profitentur, et profi-
tentes non credunt. Respondeant etiam mihi, cum audiunt prophetam dicen-
tem¹ : «Verbo Domini coeli firmati sunt, et spiritu oris ejus omnis virtus eorum,»
quid per Verbum Domini, quid per os ejus, vel per Spiritum ejus intelligant.
Unum quippe omnium aliarum rerum principium Deum esse constat3 et omne
quod est, aut Deus est, et ideo aeternum, aut ab aeterno illo principio manet
creatum. Scriptum praeterea est': «In principio creavit Deus coelum et terram z»
unde ante haec nihil creatum esse volunt. Verbum itaque illud quo coeli firmati
sunt, et ideo prius est his quos constituit, creatum non est, immo creator, ipse
qui Deus est, quo coeli firmati sunt. Si autem hoc verbum locutionem aliquam
Dei transitoriam appellent, sicut et verbum hominiS, eo videlicet quod scriptum
est³z « Dixit¹Deus et facta sunt; » atque ita Deus quoque sicut. homo modo
loquitur, cum ait : « Fiat lux, » modo conticet, profecto permutabilis est divi-
nitatis aeternitas, cum non semper dicat⁸ « fiat lux, >2 et cetera quaejam condita
sunt. Quid etiam opus Verbo audibili fuit ante mundi constitutionem, cum
nondum esset cui loqueretur, vel qui audiret? Numquid mane Verbum non
protulit, si opus verbo non fuerit? praesertim cum sola voluntas sufficeret, nec
adhuc aliquis esset qui audito instrueretur. Quo etiam proferendo verbum
emitteret, cum nullus adhuc locus creatus esset, nec aer adhuc conditus ex quo
verba formantur? Quibus etiam instrumentis verba formaret, cum nec os, nec
pars aliqua inesse possit ei qui omnino simplex est et indivisibilis? omne quippe
quod partibus constat, posterius est naturaliter his ex quibus constat, et quorum
conventu proficitur, cum ex ipsis esse suum contrabat ex quibus est constitu-
tum. Omne etiam, inquit Plato, quod junctum est, natura dissolubile est. Quod
si Spiritum Domini ventum intelligant, sicuti ibi accipere volunt⁴2 « Spiritus
Domini serebatur super aquas, » eo, ut aiunt, quod ventus in aquis quas com-
movet maxime appareat, quomodo Spiritus, id est flatus oris Domini esse dica-

¹Psalm. xxxn, v. 6. - ²Gene8.‚ cap. t, v. t. - ³ Psalm. xxxii, v. 9. — ⁴ cenes.. cap. ι, v. 3. - ⁴ thid„
v. 2.

